<root>
<page>09r</page>

<div>

<id>p009r_1</id>

<ab>Vallen te weygherigh, ick vreese blame,<lb/>
En sy de moeyte, dus o Ieught eersame,<lb/> 
Wort u soo vorderlijck een nut ontoghen: <lb/>
In ouden tijdt, die nu langh is vervloghen,<lb/>
Was ons Const vervaet in verscheyden Boecken, <lb/>
Die men om vinden vergheefs soude soecken.</ab>

<ab><margin>right-middle</margin>
D'oude Antijcke constighe Schilders hebben verscheyden Boecken van hun Const gheschreven.</ab>

</div>

<div>
<id>p009r_2</id>

<ab>8 In Boecken leeren de Ionghers ter Scholen <lb/>
De seven vry Consten, jongh' Apotekers,<lb/>
En Chirurgienen, om niet te verdolen,<lb/>
Zijn schriften, en Boecken ghenoech bevolen: <lb/>
Doch voor u Schilder-jeught wasser niet sekers<lb/>
In onse spraeck, om u als nieuwe Bekers,<lb/>
Nutte leersaem stoffe maken deelachtigh,<lb/>
Daer ghy van mocht houden den roke crachtigh.</ab>

<ab><margin>right-middle</margin>
<lb/><lb/><lb/><lb/><lb/>
In onse spraec was voortijts niet tot Schilders onderwijs geschreven.</ab>

</div>

<div>
<id>p009r_3</id>

<ab>9 Daerom een goet Meester waer goet ghevonden, <lb/>
Voor eerst, om goede manier aen te wennen,<lb/>
En om te leeren seker vaste gronden<lb/>
Int stellen, handelen, omtrecken, ronden,<lb/>
Dagh, en schaduws plaetsen wel leeren kennen, <lb/>
Eerst met Colen dan met Crijen oft Pennen,<lb/> 
Aerdich trecken op den dagh, datment nouwkens<lb/>
Sien mach, en daer schaduw valt harde douwkens.</ab>

<ab><margin>right-middle</margin>
<lb/><lb/>
Den jongers is nut by een goet Meester, hun begin aen te nemen.</ab>

</div>

<div>
<id>p009r_4</id>

<ab>10. Ghy meught van als doen, artseren, en wasschen,<lb/>
nae den lust ws gheests met een vierich pooghen,<lb/>
In het conterfeyten in handen rasschen,<lb/>
Tot Kool' en Crijt, op Papier graeuw als asschen, <lb/>
Oft een bleeckachtich blaeuw, om op te hooghen,<lb/> 
En op te diepen: doch wilt niet ghedooghen,<lb/>
Hooghsel, en diepsel malcander t'Aencleven<lb/>
Wilt grondt tusschen beyden vry plaetse gheven. </ab>

<ab><margin>right-middle</margin>
Soet op den dagh te trecken.</ab>

<ab><margin>right-middle</margin>
Te teyckenen op Papier dat grondt heeft, om hoogen en diepen is seer voorderlijck.
Datmen hooghsel en diepsel niet sal te by malcander brenghen.</ab>

</div>

<div>
<id>p009r_5</id>


<ab>11 Niet te veel te hooghen wilt vlijtigh wachten,<lb/> 
Wast ghy met sapkens, oft waterigh' inckten, <lb/>
Wilt op een soet verdrijven altijts trachten,<lb/>
Oft werckt ghy met kool' en crijt, hebt u schachten<lb/>
Met boomwoll' in, tot sulcx de meetse tinten <lb/>
Doet weersijds vloeyen, t'zy of ghy nae printen<lb/>
Doet, oft nae rondt, dat niet en can beweghen,<lb/>
Elck doet geeren daer hy toe is gheneghen.</ab>

<ab><margin>right-middle</margin>
Dat het goet na printen oft handelingh is te doen, daer diepsel en hooghsel is, oock nae het rondt.
Mizza tinte is den grouwen gront, oft half verwe.</ab>


</div>

<div>
<id>p009r_6</id>

<ab>12 Fraey printen met gronden, en hooghsels cluchtich <lb/>
Hebben menigh gheest zijn ooghen ontsloten,<lb/>
Ghelijck daer zijn die van Parmens gheruchtich, <lb/>
En ander, dus om zijn in Consten vruchtich,<lb/> 
Begreffijt uwen gheest met sulcke loten,<lb/>
Of doet nae yet fraeys van plaister ghegoten,<lb/>
En merckt op de daghen wel in het legghen:<lb/>
Want de hooghsels vry al mede wat segghen.</ab>

<ab><margin>right-middle</margin>
<lb/><lb/><lb/><lb/><lb/><lb/>
Dat het hoogen veel doet in der Teycken-const. </ab>

</div>

<div>
<id>p009r_7</id>


<ab>13 Als ghy de handt hebt wacker sonder swaerheyt</ab>


</div>
</root>