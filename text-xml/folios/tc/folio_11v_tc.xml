<root>
<page>011v</page>

<div>

<id>p011v_1</id>


<ab><!-- Nothing in margin --></ab>


<ab><margin>left-middle</margin>The Human Body compared to a temple with its sections.</ab>

</div>

<div>
<id>p011v_2</id>

<ab>
<b>14</b> Doch de Vroukens moeten hardicheyt derven<lb/>
In den musculen, welcke gheheel sachtich <lb/>
Moeten verliesen, oft aerdigh versterven,<lb/>
Poeselich van vlees, met vouwkens en kerven,<lb/>
Kuylkens in handen, als Kinderachtich: <lb/>
Den Kinderen worden wy nu ghedachtich,<lb/>
Vijf hoofden hooghe zijn sy in't vercleenen,<lb/>
Tot schamelheyt dry, twee zijn dgye, en beenen.<lb/>
</ab>
<ab>
<margin>left-middle</margin>Vrouwen meer ronder van vlees als den Mannen.</ab>
<ab><margin>left-middle</margin>Kinderen vijf hoofde<i>n</i> langh, en<i>d</i> zijn te<i>n</i> dry Iaren half soo langh, als sy te worde<i>n</i> hebbe<i>n</i>.</ab>

</div>

<div>
<id>p011v_3</id>

<ab>
<b>15</b> Verscheyden proportien wedervaren<lb/>
Salmen in't leven, cortschotich, en ranckich: <lb/>
Kinderen hebben (nae <i>Plinij</i> verclaren) <lb/>
T'half ghewas van hen lengte ten dry Iaren:<lb/>
Nu Schilder-jeuch, dit weynich zy u danckich, <lb/>
Ick sal u voort wijsen, hoe ghy onwanckich<lb/>
Een Beeldt sult stellen, doen wercken, en roeren, <lb/>
Om in rechter welstandt alles uyt voeren.<lb/>
</ab>
<ab><margin>left-middle</margin>Beelden lang 9 10. jae 12. hoofde<i>n</i> heeft men ghesien van M. Agnolo, om gracelijckheyt in't buyghen en wenden, hy seyde den Passer in d'ooghe en niet in de handt most wesen.</ab>
<ab><margin>bottom</margin><b>Eynde des Proportijs.</b></ab>

</div>

<div>
<id>p011v_4</id>

<ab><b>Van der <i>Actitude</i>, welstandt, ende weldoen eens Beelts.<lb/>
Het vierde Capittel.<lb/>
</b></ab>

</div>

<div>
<id>p011v_5</id>


<ab>
<b>1</b> Den Hemel, als wesende mildt en jonstich, <lb/>
Heeft d'Edel Natuer' oock willen by voegen, <lb/>
Beneffens meer gaven met haer inwonstich,<lb/>
De deucht der schoonheyt, welstandich en constich,<lb/>
D'ooghe ghevend' een volcomen benoeghen: <lb/>
maer als wy oorspronck en middel doorploeghen, <lb/>
Soo vinden wy omstandighe waerommen,<lb/>
Dat Natueren schoonheyt schoon is volcommen.<lb/>
</ab>


<ab><margin>left-middle</margin>Natuere is schoon, om verscheyden deuchden oft gaven die sy heeft.</ab>
</div>

<div>
<id>p011v_6</id>


<ab>
<b>2</b> Dits ooghenschijnich wel aen veel manieren<lb/>
Der Natuerlijcke dinghen t'onderscheyden,<lb/>
Dat schoonheyt vermindert wordt met oncieren, <lb/>
naer datter omstandicheden faelgieren,<lb/>
Het welck ons sal tot ons propoost inleyden,<lb/> 
Hoe dat wy Schilders, met neerstich arbeyden,<lb/>
Somtijts een Beeldt niet en connen ghemaken,<lb/>
Dat ons vernoecht, niet wetende d'oorsaken.<lb/>
</ab>	

<ab><margin>left-middle</margin>Schoonheyt is minder, wan<i>n</i>eer eenighe omstandighe deelen haer ontbreken.</ab>
<ab><margin>left-middle</margin>Eenige jonghe Schilders maken somtijts ee<i>n</i> Beeldt dat hun mishaeght, niet wetende waer het schort, daerom dit navolghende onderwijs.</ab>
</div>
<div>
<id>p011v_7</id>


<ab>
<b>3</b> Al ist oock dat ons ommetrecken teghen <lb/>
Malcander wijckende ghenoech uyt springhen, <lb/>
Soo faelter somtijts een roerlijck beweghen <lb/>
Aen d'<i>Actitude</i>, of t'Beeldt is gheneghen<lb/>
Tot vallen, oft t'heeft eenen sonderlinghen <lb/>
Onwelstandighen aerdt, om dese dinghen <lb/>
Die soo abuyselijck zijn, voorts t'ontvlieden, <lb/>
Dient hier van wel onderwijs te gheschieden<lb/>
</ab>	

<ab><margin>left-middle</margin><!-- Nothing in margin --></ab>

</div>
</root>