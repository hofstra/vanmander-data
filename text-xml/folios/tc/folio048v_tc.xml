<root>
<page>048v</page>

<div>

<id>p048v_1</id>


<ab>
En hebbender niet van ghemaeckt te deghe, <lb/>
Dan een deel leelijck goets ghebracht te weghe.<lb/>
</ab>


<ab><margin>left-middle</margin><!-- Nothing in margin --></ab>

</div>

<div>
<id>p048v_2</id>

<ab>
24 Sy meenden den wel gheoeffenden slachten <lb/>
En hebben miswanich hun self bedroghen, <lb/>
Om dat sy zijn werck sonder arbeydt dachten <lb/>
Te wesen ghedaen, daer d'uyterste crachten<lb/>
Der Consten met moeyt' in waren gheploghen: <lb/>
Want men siet zijn dinghen overghetoghen<lb/>
En bedeckt met verwen verscheyden reysen, <lb/>
Meer moeyt isser in als men soude peysen.<lb/>
</ab>

<ab><margin>left-middle</margin>Veel hebben Tiziaen meenen volghen, en zijn verdwaelt.</ab>

</div>

<div>
<id>p048v_3</id>

<ab>
25 maer dees maniere van doen uyt bysonder <lb/>
Goet oordeel en verstandt van <i>Tizianen</i>,<lb/>
Is schoon en bevallijck gheacht te wonder:<lb/>
Want (seyt <i>Vasary</i>) den arbeydt daer onder <lb/>
Groote Const bedeckt is, en dat soodanen <lb/>
Schildery te leven men schier mocht wanen, <lb/>
En als gheseyt is, dat zijn dinghen schijnen<lb/>
Lichtveerdich, die doch zijn ghedaen met pijnen.<lb/>
</ab>

<ab><margin>left-middle</margin>Tizianen dinghen, die met arbeydt ghedaen zijn, schijnen sonder arbeydt ghedaen.</ab>

</div>

<div>
<id>p048v_4</id>

<ab>
26 ier heb ick, o edel Schilder scholieren, <lb/>
V voor ooghen willen beelden en stellen<lb/>
Tweederley, doch welstandighe manieren,<lb/>
Op dat ghy met lust u sinnen mocht stieren<lb/>
Tot het gheen' uwen gheest meest sal versnellen:<lb/>
maer soude doch raden u eerst te quellen, <lb/>
En u te wennen, met vlijtighe sinnen,<lb/>
Een suyver manier, end' een net beginnen.<lb/>
</ab>


<ab><margin>left-middle</margin>Van twee een te kiesen, is gheraden Netticheyt voor eerst aen te wennen.
</ab>

</div>

<div>
<id>p048v_5</id>

<ab>
27 Wilt moedt dan rapen met gheestich verblijden, <lb/>
Met stalen gheduldt u ghemoedt bevesten: <lb/>
Ghy schildert net oft rouw, wilt altijt mijden <lb/>
V werck met cantighe hooghsels besnijden,<lb/>
Soo sy voormaels deden, welck niet ten besten<lb/>
En stondt, maer ghebruyckt, soo men nu ten lesten <lb/>
De welstandichste manier' heeft ghevonden,<lb/>
Want d'Ouders wercken en wilden niet ronden.<lb/>
</ab>

<ab><margin>left-middle</margin>Moedt te grijpen, en hoe men schildert, cantighe hooghsels te mijden, want ten wil niet ronden.</ab>

</div>

<div>
<id>p048v_6</id>

<ab>
28 Maer t'stondt al te plat soo cantich een dinghen, <lb/>
Dus wilt u ter beste wijse toe strecken:<lb/>
By ghelijck'nis, een Colomne bestringhen<lb/>
Suldy, en haer dickt' op dry deelen bringhen, <lb/>
Van eender wijdde tusch de buyte trecken <lb/>
Twee punten, en op t'eerste punt verwecken <lb/>
Suldy u claer hooghsel, en op het tweedde <lb/>
V bruynste diepsel, op zijn rechte breedde.<lb/>
</ab>


<ab><margin>left-middle</margin>De moderne oude dingen stae<i>n</i> veel plat.</ab>
<ab><margin>left-middle</margin>Maniere van hooghen en diepen, Exempel een Colomne.</ab>
</div>

<div>
<id>p048v_7</id>

<ab>
29 aet tusschen beyden uwen grondt verliesen, <lb/>
maer t'hooghsels omtreck in diepsel by maten,<lb/>
Den anderen mach een weerschijn verkiesen. <lb/>
Nu aengaende t'verwen, laet niet vervriesen <lb/>
V blos, noch soo cout oft purperich laten:<lb/>
</ab>


<ab><margin>left-middle</margin>Van grondt, oft mezza tinta.</ab>

</div>

</root>