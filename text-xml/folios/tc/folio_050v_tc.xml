<root>
<page>050v</page>

<div>

<id>p050v_1</id>


<ab>
Doch behouden de Verwen in die tijden<lb/>
Haer selfde schoonheyt, sonder eenich missen,<lb/>
Al sietmense niet in de Duysternissen.   <lb/>
</ab>


<ab><margin>left-middle</margin><!-- Nothing in margin --></ab>

</div>

<div>
<id>p050v_2</id>

<ab>
4 m voorts noch breeder te spreken, ick achte,<lb/>
Dat de verwen, hoe dat wy die oyt saghen,<lb/>
Al worden ghebaert, en hebben t'gheslachte <lb/>
Van de vier Elementen, hard' oft sachte,<lb/>
Waer hun beschijnt Son, oft dagh mach bedaghen: <lb/>
maer wat verwe self is, mocht yemandt vraghen, <lb/>
De welcke met verscheyden accidenten<lb/>
Haer ghedaent' heeft van de vier Elementen.<lb/>
</ab>

<ab><margin>left-middle</margin>Verwen hebbe<i>n</i> oorsprong uyt den Elementen</ab>

</div>

<div>
<id>p050v_3</id>

<ab>
5 Verw' is in haer selven d'uyterste claerheyt <lb/>
Van sulck een lijf, daer sy ghelijft is binnen,<lb/>
Iae van des Lichts substanty, want de naerheyt <lb/>
Der Duysternisse beneemt met zijn swaerheyt<lb/>
D'ooghe van dien gantsch t'onderscheyts versinnen:<lb/>
maer sonderlingh het dagh-licht doet ghewinnen <lb/>
De gave des ghesichts, sonder wiswaente, <lb/>
Wel t'onderscheyden elcx Verwen ghedaente.<lb/>
</ab>

<ab><margin>left-middle</margin>Wat Verwe is.</ab>
<ab><margin>left-middle</margin>Dagh-licht is bequaemst, de Verwen t'onderscheyden.</ab>

</div>

<div>
<id>p050v_4</id>

<ab>
6 De claerheyt des Lichts, na Duysterheyts wijcken, <lb/>
Der Verwen schoonheyt brenghet te voorschijne, <lb/>
maer crachten en deuchden der Verwen blijcken,<lb/>
Want daer en is niet, dat yet mach ghelijcken,<lb/>
Het en heeft zijn verwe: summa ten fijne, <lb/>
Geen dingh mach bestaen onverwich te zijne,<lb/>
Hoe vreemde ghedaenten wy hier aenschouwen, <lb/>
En op claerheyts grondt alle verwen bouwen.<lb/>
</ab>


<ab><margin>left-middle</margin>Gheen sienlijcke dingen en zijn onverwich.</ab>

</div>

<div>
<id>p050v_5</id>

<ab>
7 Tweederley maer (nae <i>Plinii</i> verstanden) <lb/>
Zijn de verwen, hoe veel materialen,<lb/>
Dat is, natuerlijck', en ghemaeckt met handen, <lb/>
De natuerlijcke waren nae de Landen <lb/>
Gheheeten, daermense van daen gingh halen, <lb/>
Der welcker namen hier al te vertalen,<lb/>
En waer soo licht niet te doen, als te willen, <lb/>
Of ten soud' in velen al wijt verschillen.<lb/>
</ab>

<ab><margin>left-middle</margin>Verwen zijn tweederley, natuerlijck, en met Const ghemaeckt.</ab>

</div>

<div>
<id>p050v_6</id>

<ab>
8 Verw' een bysonder natuerlijck verwecksel <lb/>
Aller dinghen, of sy vast zijn oft roeren,<lb/>
Is t'opperste cleedt en t'uyterste decksel,<lb/>
T'zy eenverwich, vermengt, oft met bevlecksel, <lb/>
Daer oock veel dinghen den name van voeren, <lb/>
Sticht en blust oock dat hongherighe loeren<lb/>
Der ooghen, die in s'Weerelts ruyme keucken <lb/>
nae t'voedtsel van meer sien eenparich jeucken.<lb/>
</ab>


<ab><margin>left-middle</margin>Voorder wat Verwe is, en werckt. </ab>

</div>

<div>
<id>p050v_7</id>

<ab>
9 Verwe t'onderscheyt der dinghen can toonen,<lb/>
Als Goudt uyt Coper merckelijck bewijsen,<lb/>
Verwe verstout, en verschrickt de persoonen, <lb/>
Verwe doet verleelijcken oft verschoonen,<lb/>
</ab>


<ab><margin>left-middle</margin><!-- Nothing in margin --></ab>

</div>

</root>