<root>
<page>013r</page>

<div>

<id>p013r_1</id>

<ab>
Speeld', hoe dat de Reusen al bleven t'onder, <lb/>
Verslaghen van den vreeselijcken donder.<lb/>
</ab>


<ab><margin>right-middle</margin>Nature teaches and sets good laws.</ab>

</div>

<div>
<id>p013r_2</id>

<ab>
<b>16</b> Weder werdt zijn spel veel soeter beseven <lb/>
Op een ander tijdt, doen hy heeft ghesonghen <lb/>
Van jonghe Meyskens, de welcke ghedreven <lb/>
Door sotte liefde, zijn comen in sneven:<lb/>
In dese Fabel, siet, zijn wy ghespronghen, <lb/>
Om toonen, datmen somtijts is ghedwonghen <lb/>
(nae den aerdt of het werck in onse dinghen)<lb/>
Te ghebruycken sulcke veranderinghen.<lb/>
</ab>

<ab><margin>right-middle</margin><!-- Nothing in margin --></ab>

</div>

<div>
<id>p013r_3</id>

<ab>
<b>17</b> Ghelijck wanneer men maeckt bootsen oft standen,<lb/>
Die met stocken steken oft seelen trecken, <lb/>
Eensijdich moeten uyt voeten en handen, <lb/>
Met aermen en beenen die t'samen spanden,<lb/>
Oft steylden, soo t'werck de leden doet strecken:<lb/>
Maer sonderlingh salmen mijden, te decken <lb/>
Met armen t'naeckt Corpus, op dat het immer <lb/>
(Ist moghelijck) vry zy van alle limmer.<lb/>
</ab>

<ab><margin>right-middle</margin>Van werckende bootsen, den leden te schicken nae hun actien.</ab>
<ab><margin>right-middle</margin>Va<i>n</i> t'lichaem zijn schoonheyt niet te bedecken, dat het nergens belet zy aen omtreck oft anders
</ab>
</div>

<div>
<id>p013r_4</id>

<ab>
<b>18</b> Dus moghen wy noch meer (naer onsen weten) <lb/>
Eens Beeldts onwelstandicheden hier nommen, <lb/>
Ghelijck wanneer een bootse is gheseten<lb/>
Met de voeten ter sijden uyt ghesmeten,<lb/>
En de knyen inwaert nae malcander crommen,<lb/>
Wort niet ghepresen, maer t'sal beter commen, <lb/>
De knyen van een uytwaert te laten schieten, <lb/>
En d'hielen inwaert, om welstants ghenieten. <lb/>
</ab>

<ab>
<margin>right-middle</margin>Hoe de knien eens sittenden oft liggenden Beelts crommen moeten, oft niet.</ab>

</div>
<div>
<id>p013r_5</id>

<ab>
<b>19</b> Doch te maken de voeten van een Vrouwe<lb/>
Al te wijt van een ghestaen oft gheleghen,<lb/>
Sonderlinghe staend', is ghedaen ontrouwe <lb/>
Teghen den welstandt, vereysschende nauwe <lb/>
De voeten by een, van eerbaerheyts weghen:<lb/>
Dan moet men oock mijden somwijlen, teghen<lb/>
Welstandt trongen oft soo yet te vercorten,<lb/>
Want sulcx te veel doet cleyn gracy uytstorten. <lb/>
</ab>

<ab><margin>right-middle</margin>Hoe een Vrouw beelts beenen ende voeten gestelt moete<i>n</i> wesen.</ab>
<ab><margin>right-middle</margin>Te veel vercortinge niet prijselijck.</ab>
</div>
<div>
<id>p013r_6</id>

<ab>
<b>20</b> Veel vermaerde Schilders noch (als den mancken) <lb/>
In eenen merckelijcken onwegh dwalen,<lb/>
Dat is (soo sy't my niet qualijck en dancken)<lb/>
De selve schouder, welcks heup sy uytswancken,<lb/>
Datse die de hooghst op schorten en halen, <lb/>
Daer sy altijt leegher behoort te dalen,<lb/>
Waer de heup uyt swanckt: want den aerdt is ditte <lb/>
Der Consten, t'zy of t'Beeldt stae, ligg' oft sitte. <lb/>
</ab>

<ab>
<margin>right-middle</margin>Daer t'beelts heupe uyt swanckt, moet de schouder leeghst zijn.</ab>

</div>
<div>
<id>p013r_7</id>

<ab>
<b>21</b> Noch isser oock een onverstandich teycken,<lb/>
Als men den arem van de laeghste schouder,<lb/>
Daer de boots' uytswanckt, om hooghe doet reycken, <lb/>
Ten wil tot welstandt niet wel schoone bleycken,<lb/>
Al worde t'ghebruyck hier van tweemael ouder,<lb/>
</ab>

<ab>
<margin>right-middle</margin>Desghelijcx den arme, die om hoogh reyckt, moet wesen die op d'ander sijde van het swancken.</ab>

</div>
</root>