<root>
<page>026v</page>

<div>

<id>p026v_1</id>


<ab>
<b>44</b> Om nu een droef ghelaet, vol medelijden, <lb/>
En inwendighe passy, sonder storten<lb/>
Der tranen, te maken, alst beurt somtijden, <lb/>
Salmen de wijnbrauwen ter slincker sijden<lb/>
Met d'ooghe half toe wat om hoogh' opschorten,<lb/> 
En laten derwaert trecken en vercorten T'vouken, <lb/>
dat van de neuse loopt in wanghe, <lb/>
Soo salmen uytbeelden een wesen banghe.<lb/>
</ab>


<ab><margin>left-middle</margin>Hoe men inwendighe droefheyt sal uytbeelden met uytwendighe roeringen der leden.</ab>

</div>

<div>
<id>p026v_2</id>

<ab>
<b>45</b> T'hooft sal oock hanghen eensijdich ghestopen<lb/>
De wanghe nae t'voornoemt ooghe verheven<lb/>
Sal op die sijde den mondt trecken open, <lb/>
D'een handt op t'herte den boesem sal nopen,<lb/>
 En d'ander haer eyghen schouder aencleven,<lb/> 
Soo met t'binnenste uytwaert ghewent, even <lb/>
Ghestelt, als om yet te vatten oft schutten, <lb/>
Om een gheperst ghemoedt wel uyt te putten.<lb/>
</ab>

<ab><margin>left-middle</margin><!-- Nothing in margin --></ab>

</div>

<div>
<id>p026v_3</id>

<ab>
<b>46</b> De handen op't herte, cruyswijs gheleghen, <lb/>
T'hooft druckend' een schouder, jae vry soo mochten <lb/>
Oock al s'Lichaems borghers wel mede pleghen,<lb/>
Als die roode wolcken met laeuwen reghen <lb/>
De bleycke wange-velden nat bevochten,<lb/>
De handen t'samen met vinghers doorvlochten, <lb/>
Contrary van een, als Westich en Oostich,<lb/>
Sal t'Aenschijn elderswaert op sien mistroostich. <lb/>
</ab>

<ab><margin>left-middle</margin><!-- Nothing in margin --></ab>

</div>

<div>
<id>p026v_4</id>

<ab>
<b>47</b> Om de tranend' ooghe drucken oft dwaden, <lb/>
Sal somtijts handt oft doeck daer comen vooren, <lb/>
En t'hooft, met droeve vochticheyt beladen,<lb/>
Sal de handt behulpelijck staen in staden, <lb/>
En dat met den elleboogh onderschooren, <lb/>
Iae alle leden souden schier behooren <lb/>
Daer slappelijck te ligghen oft te hanghen,<lb/>
Als doot, oft gheheel met sieckten bevanghen.<lb/>
</ab>


<ab><margin>left-middle</margin><!-- Nothing in margin --></ab>

</div>

<div>
<id>p026v_5</id>
<ab>
<b>48</b> Want ghelijck als dooden, siecken, oft ouden, <lb/>
Moet dickwils den droeven hem neder vellen,<lb/>
Moet hem ontsinckende zijn leden vouden:<lb/>
 End' oock (nae t'segghen der Poeten) souden,<lb/>
Doot, sieckt', oudtheyt, en droefheyt, als ghesellen,<lb/>
Te samen bewoonen t'portael der Hellen,<lb/>
Daer sy met meer sulck volck wel accorderen, <lb/>
Als voghels zijnde van ghelijcker veren.<lb/>
</ab>
<ab><margin>left-middle</margin>Droefheyt, doot, en siecte, bewoonen den inganck der Hellen. Aeneid. lib. 6.</ab>

</div>

<div>
<id>p026v_6</id>


<ab>
<b>49</b> D'oude Heydenen, vreesende de fortse <lb/>
Der sieckten, voeghende by hun Afgoden,<lb/>
Te <i>Roome</i> was den Tempel van de Cortse,<lb/>
Doch voor geen Affect hier ghestelt en wortse, <lb/>
maer men sach gheschildert in sulcker moden<lb/>
Eenen siecken dat sy hier van meer boden<lb/>
<i>Aristidem</i> lof, als van ander dinghen,<lb/>
</ab>


<ab><margin>left-middle</margin>Siecken en dooden oock Const uyt te beelden.</ab>
</div>

</root>