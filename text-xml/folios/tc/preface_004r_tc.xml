<root>
<page>004r</page>

<div>
<id>p004r_0</id>

<ab>
<b>Voor-reden, op den grondt der edel vry Schilder-const.</b>
</ab>

</div>

<div>
<id>p004r_1</id>

<ab>
De seer vermaecklijcke vernuft-barende edel Schilder-const, natuerlijcke Voedster van alle deughtsaem Consten en wetenschappen (ghelijck den letter-condigen Gheleerden ghenoegh kenlijck is) was by ben meesten Heeren, en hoogh-gheleerden, oyt in seer hoogher eeren en weerden: Iae by den ouden wijsen Griecken in sulcken aensien, dat syse ten tijde van den constighen Schilder<i> Pamphilus</i>, by den anderen vrye Consten in ghelijcken graet oft plaetse der eeren stelden. maer of nu in oft door dit t'saemvoeghen onse uytnemende Schilder-const, door haer weerdighe tegenwoordicheyt oft bycomst den anderen Consten niet meerder eere heeft toegelangt, dan sy van henlieder gheselschaps weerdicheyt weghen heeft ontfanghen, wat ick daer van ghevoele wil ick geeren verswijghen, om niet met dweersen ooghen te worden berispt, qualijck ghedanckt, oft veel tistenissen te veroorsaken. T'is niet te wederspreken doch, oft sy en is by de ander haer plaetse wel weerdigh, van waer sy noyt van yemandt is uytghestooten gheworden, des sy te rechten wel vry mach gheheeten worden. Het bevestighen oock haer edelheyt, en hooghweerdicheyt, veel oude heerlijcke ghedachtnissen en daden. Eerstlijck, waren noyt ander vry Consten in soo groot achtinghe nerghen, datse by verbodt niet waren toeghelaten den ghemeenen volcke te leeren: ghelijck het met de Schilder-const sich heeft toeghedraghen, daer voortijts niemandt dan Edelen gheboren de selve toeghelaten was te leeren. [Institus, lib. 2. paragrapho 27.]  Daer beneffe<i>n</i>s staet noch des Roomschen<i> Caesaris Iustitiani</i> Wet, dat eens anders beschildert bardt, oft penneel, den constigen Schilder mach eygen worden en volghen, als hy daer op gheschildert heeft: maer niet eens anders Pergament, oft Papier, moet volghen den constighen Schrijver, al hadd' hyer met gulden Letteren op gheschreven: dan blijft den eyghenaer eyghen toe behoorende. Noch is t'Aenmercken, wat schoone heerlijcke zeghe-teeckenen onse Pictura tot haer vercieringhe heeft. Hier sietmen alree des grooten <i>Alexanders</i> weereltschen Conings-staf met <i>Apellis</i> Pinceelen vereenight, en t'samen ghebonden ophangen: ginder d'alderschoonste <i>Campaspe</i> den Schilders deel wesen. Elder t'goudt des Lydischen Conings <i>Candauli</i> in waghe teghen de Schilderije <i>Bularchi</i>. Hier den rijckdom der Steden, teghen Tafereelen van <i>Apelles</i>.>, <i>Echion</i>, <i>Melanthus</i>, en <i>Nicomachus</i>. Daer staet teghen een vierverwigh stuck van Apelles een mudde vol goudt: en elder ligghen tachtentigh Talenten gouts voor een <i>Medea</i> en <i>Aiax</i>, geschildert door <i>Timomachum</i>. Noch verder liggen hondert Talenten voor een Tafereel van den constighen <i>Aristides</i> <i>van</i> <i>Theben</i>, ghecocht in eenen uytroep: En noch staet Coningh <i>Attalus</i> bedroeft, dat hem voor ses duysent Sesterces eenen gheschilderden <i>Bacchus</i> gheweyghert en ontseyt wort. maer dat noch te verwonderen is, siet, eenen rouwen doeck, van <i>Apelles</i> en <i>Protogenes</i> slechs een weynigh betrocken, wort meer geacht, als al de costlijcke stucken in't Paleys van <i>Caesar</i>. Oock is dit heerlijck, en prijslijck, dry Steden, <i>Rhodes</i>., <i>Cicionia</i>, en <i>Siracusa</i>, dancken met grooter eerbiedinge onse Const, datse door den wreeden 
</ab>

<ab><margin>right-middle</margin>Institus, lib. 2. paragrapho 27.</ab>

</div>
</root>