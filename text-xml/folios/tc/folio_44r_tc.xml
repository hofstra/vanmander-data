<root>
<page>044r</page>

<div>

<id>p044r_1</id>

<ab>
19 Op datse malcander niet en besmitten,<lb/>
Ghelijck lacken lijden wel lichte blaeuwen,<lb/>
En de smalten lijden wel lacke witten,<lb/>
Licht masticot mach nevens t'groen wel sitten, <lb/>
Assche-wit laet hem met schiet-geel wel schaeuwen,<lb/> 
Purper met blaeu oft root, jae en de graeuwen<lb/>
Verscheyden, laten hun wel schoon verhooghen, <lb/>
Hier moetmen op veelderley wijsen pooghen.<lb/>
</ab>


<ab><margin>right-middle</margin>Verwen waer te nemen, om weerschijnen te maken.</ab>

</div>

<div>
<id>p044r_2</id>

<ab>
20 T'staen heerlijck wel somtijt soo vlacke lappen <lb/>
Van Laken groot, der statelijcke Mannen,<lb/>
Soo men somtijt siet oock aen Monicks kappen,<lb/>
Dat oock ployen malcander verselschappen, <lb/>
Waer Laken op Laken, slap of ghespannen,<lb/>
Hangt over een, noch zijn oock niet te bannen <lb/>
Somtijden eenighe moderne drachten,<lb/>
Die nu in't ghebruyck zijn, oft voormaels plachten. <lb/>
</ab>

<ab><margin>right-middle</margin>Heerlijcke groote lappen Sijde, met hier en daer een vlickerighe vouwe, staet wel: oock vlacke wolle laken, als Monicks cappen, en moderne cleeren.</ab>

</div>

<div>
<id>p044r_3</id>

<ab>
21 Wat sal ick u voorts noch wijsen met handen,<lb/> 
Waer ghy sult rijghen, doorsnijden, oft stropen,<lb/>
Bordessen, colletten, slippen, en panden<lb/>
Tot half de dgien, en met cloecke verstanden?<lb/>
Kranssen, uytsnijdtsels, doortrecksels, en knopen <lb/>
Al maken, hier opghebonden, daer open,<lb/>
Op en onder Cleers borstlappen en bindtsels, <lb/>
Mantels, wimpels, en duysent fraey versinsels?<lb/>
</ab>

<ab><margin>right-middle</margin>Veelderley eyghenschappen der cleedinghen.</ab>

</div>

<div>
<id>p044r_4</id>

<ab>
22 Proeft, soeckt, en versiert, merckt op anders dingen, <lb/>
raept wat uyt den hoecke met inventeren,<lb/>
Tempert, verandert, soeckt menich verminghen, <lb/>
Wat ghy tot welstandicheyt by condt bringhen,<lb/>
Daer leght op toe, end' om schoon te traperen,<lb/> 
Leght bequamelijck aen u met glatseren,<lb/>
Behelpt alst past tot een gloedich doorschijnen,<lb/>
Om maken Fluweelen en schoon Sattijnen.<lb/>
</ab>

<ab><margin>right-middle</margin>Hem behelpen met glasseren.</ab>
</div>

<div>
<id>p044r_5</id>

<ab>
23 In plaets dat ghy u Laken met gheheelen<lb/>
Hooghsels de ployen pleeght te doen verheffen,<lb/>
Daer gaet het gants anders met de Fluweelen,<lb/>
Want ghy maket al bruyn, en gaet slechs deelen <lb/>
De canten weerschijnich, u hooghsels effen: <lb/>
maer wat sijden Sattijnen mach betreffen,<lb/>
Van verf, k' en weet u geen Exempel milder,<lb/>
Als t'leven, Meestersse van yeder Schilder. <lb/>
</ab>

<ab><margin>right-middle</margin>Exempelen van Italianer Lakenen.</ab>
<ab><margin>right-middle</margin>Van Fluweelen en sijden.</ab>
</div>

<div>
<id>p044r_6</id>

<ab>
24 Verscheyden manieren van Lakens mede <lb/>
Sietmen in groote Meesters wercken blijcklijck,<lb/>
<i>Raphel</i> van <i>Vrbijn</i> hier in wonder dede,<lb/>
En verstondt zijn vouwen nae rechte zede,<lb/>
Som Beelden recht simpel ghecleedt, som rijcklijck:<lb/>
Den <i>Bonarot</i> in zijn verwe ghelijcklijck,<lb/>
maer sommigh dat hy ghemaeckt heeft in steenen,<lb/>
</ab>

<ab>
<margin>right-middle</margin><!-- Nothing in margin --></ab>
</div>

</root>