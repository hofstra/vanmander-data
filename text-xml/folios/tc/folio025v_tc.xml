<root>
<page>025v</page>

<div>

<id>p025v_1</id>


<ab>
Soo canmen wreetheyt oft sachtmoedt beseffen,<lb/>
Hier zijn des Menschen ghedachten te treffen,<lb/>
Van jae, oft neen, men can hier oock aenschouwen <lb/>
Zijn hooveerdicheyt, want hier wiltse houwen <lb/>
Haren legher, al comts' uyt t'herte drijven,<lb/>
Daer gheclommen ten hooghsten, is haer blijven.<lb/>
</ab>


<ab><margin>left-middle</margin><!-- Nothing in margin --></ab>

</div>

<div>
<id>p025v_2</id>

<ab>
<b>33</b> Doch <i>Focion</i>, die men goets aerdts mocht nommen, <lb/>
Heeft om zijn wijnbrauwen soo wreedt gheschenen,<lb/>
Dat niemandt lichtelijck, sonder verschrommen,<lb/>
Om hem te spreken en hadde ghecommen,<lb/>
Die hem niet en hadde ghekent voor henen: <lb/>
Lachend' om zijn wijnbrauwen t'volck t'<i>Athenen</i>,<lb/>
Sy misdoen niemandt, (seyd' hy) maer soodanen<lb/>
Ydel lachen, cost dese Stadt veel tranen.<lb/>
</ab>

<ab><margin>left-middle</margin><!-- Nothing in margin --></ab>

</div>

<div>
<id>p025v_3</id>

<ab>
<b>34</b> Maer t'mach wel, dat hy zijn eyghen gheneghen <lb/>
(Als Philosophen deden) oock verherde,<lb/>
Latend' hem niet soo snellijcken beweghen <lb/>
Van den toornighen aerdt, maer dede teghen <lb/>
Dat van hem <i>Physiognomia</i> leerde,<lb/>
maer die in dit propoost tot Trogum keerde, <lb/>
Tot <i>Adamanty</i>, oft <i>Aristotelem</i>,<lb/>
T'langhe vreemde gheraes licht verdrote hem.<lb/>
</ab>

<ab><margin>left-middle</margin><!-- Nothing in margin --></ab>

</div>

<div>
<id>p025v_4</id>

<ab>
<b>35</b> Wy willen der Philosophen dispuyten <lb/>
Ons niet bemoeyen, maer die drijven laten, <lb/>
Als dinghen die voor ons niet en besluyten,<lb/>
maer op den <i>motus</i> des Lichaems van buyten,<lb/>
T'veranderen en t'roeren der lidtmaten, <lb/>
Moeten wy achten, tot constigher baten,<lb/>
Dat een yeghelijck mach lichtelijck mercken, <lb/>
T'gheen onse Beelden lijden, ofte wercken.<lb/>
</ab>


<ab><margin>left-middle</margin><!-- Nothing in margin --></ab>

</div>

<div>
<id>p025v_5</id>
<ab>
<b>36</b> Sy en hebbent niet crom, die ons verwijten, <lb/>
Dat wy soo qualijck connen onderscheyden,/ <lb/>
In onse troengen het lachen en t'crijten, <lb/>
maer wy sien, als wy het leven bevlijten,<lb/>
Dat door t'lachen mondt ende wanghen breyden<lb/>
En rijsen, t'voorhooft daelt, en tusschen beyden. <lb/>
D'ooghen half toeghedruckt zijn en ghedouwen,<lb/>
Makende nae d'ooren toe cleyne vouwen<lb/>
</ab>
<ab><margin>left-middle</margin>Schilders connen qualijck onderscheyden een lachende en crijtende tronie.</ab>
<ab><margin>left-middle</margin>Hoe men t'lachen uyt sal beelden.</ab>
</div>

<div>
<id>p025v_6</id>


<ab>
<b>37</b> Maer crijtende troengen soo niet en ronden, <lb/>
De wanghen die smallen, oock neder dalen, <lb/>
D'onderste lippen, en hoecken der monden,<lb/>
Sulcx in den ouden tijdt oock al verstonden.<lb/> 
Wel eenighe, die men hier mocht verhalen,<lb/>
Als <i>Praxiteles</i> wel den principalen <lb/>
Meester in marber te wercken bysonder,<lb/>
Bedrijvend' in Consten ter Weerelt wonder.<lb/>
</ab>


<ab><margin>left-middle</margin>Hoe men het crijten sal uytbeelden.</ab>
</div>

<div>
<id>p025v_7</id>


<ab>
<b>38</b> Twee Beelden maeckte hy, van onghelijcken<lb/>
</ab>
<ab><margin>left-middle</margin><!-- Nothing in margin --></ab>

</div>
</root>