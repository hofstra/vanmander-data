<root>
<page>035r</page>

<div>

<id>p035r_1</id>

<ab>
In't veldt, sloten, voren, wat wy aenschouwen, <lb/>
Oock achterwaert al inloopen en nouwen,<lb/>
Dit acht te nemen laet u niet verdrieten,<lb/>
Want t'doet u achter-gronden seer verschieten.<lb/>
</ab>


<ab><margin>right-middle</margin><!--Nothing in margin--></ab>

</div>

<div>
<id>p035r_2</id>

<ab>
<b>9</b> Op vercorten en verminderen letten, <lb/>
Ghelijck men in't leven siet, ick bespreke,<lb/>
Al ist geen metselrie, die nauwe Wetten <lb/>
Behoeft, soo moet ghy doch weten te setten<lb/>
Op den Orisont recht u oogh' oft steke, <lb/>
Dat is, op des waters opperste streke, <lb/>
Al watter onder is sietmen dan boven,<lb/>
En t'ander sietmen van onder verschoven.<lb/>
</ab>

<ab><margin>right-middle</margin>Op de vercortinge behoeft ghemerckt.</ab>
<ab><margin>right-middle</margin>Den Orisont is, daer Hemel en water scheyden, oft somtijts daer aerde en locht scheyden.</ab>
</div>

<div>
<id>p035r_3</id>

<ab>
<b>10</b> Achter niet te flauw en meuchdy't beschicken,<lb/> 
Soo mildt in't diepen niet zijn, als in't hooghen, <lb/>
Bedenckende t'blaeu-lijvich Lochts verdicken, <lb/>
Dat daer tusschen t'ghesichte comt bestricken,<lb/>
En gantsch bedommelt t'scherp begrijpich pooghen,<lb/>
Spaerlijck salmen somtijts hier oft daer tooghen,<lb/>
Als of de Sonne de wolcken doorstraelde, <lb/>
En voort soo op Steden, en Berghen daelde.<lb/>
</ab>

<ab><margin>right-middle</margin>Van overschaduwen Berghen oft Steden met den wolcken, en den wolcken in't water te laten sien.</ab>
</div>

<div>
<id>p035r_4</id>

<ab>
<b>11</b> Daer neffens salmen oock bedimsternissen, <lb/>
Somtijts gheheel, somtijts half maer de Steden <lb/>
Beschaduwt van wolcken, noch salmen gissen, <lb/>
T'spieghelijck water niet te laten missen<lb/>
T'Hemels aenschijns verwen, naer d'oude zeden,<lb/> 
Ghedeelde Lochten, somtijts daer beneden <lb/>
Van boven aerdich in te doen verdwijnen,<lb/>
Staet wel, en somtijts oock het Sonneschijnen.<lb/>
</ab>

<ab><margin>right-middle</margin><!-- Nothing in margin --></ab>
</div>

<div>
<id>p035r_5</id>

<ab>
<b>12</b> Doch t'hardtwindich weder hier uytghesondert,<lb/> 
Als beroert zijn Zee, en Beken fonteynich:<lb/>
Nu maeckt my t'bedencken somtijts verwondert,<lb/> 
Hoe soo gheblixemt hebben en ghedondert <lb/>
Appellis verwen, wesende soo weynich,<lb/>
Daer wyder nu hebben seer veel en reynich, <lb/>
Bequamer t'uytbeelden soo vreemde dinghen,<lb/>
Hoe comt ons lust tot naevolgh oock niet dringhen? <lb/>
</ab>

<ab><margin>right-middle</margin>Appelles schilderde maer met vier verwen, soo Plinius seght, en maecte blixe<i>m</i>, donder, en sulcke ander dinghen: wy die soo veel verwen hebben, mosten oock lust hebben de natuere in alles te volghen.</ab>
</div>

<div>
<id>p035r_6</id>

<ab>
<b>13</b> Laet somtijts dan rasende golven vochtich <lb/>
naebootsen, beroert door <i>Eolus</i> boden,<lb/>
Swarte donders wercken, leelijck ghedrochtich,<lb/>
En cromme blixems, door een doncker-lochtich <lb/>
Stormich onweder, comende ghevloden<lb/>
Wt de handt van den oppersten der Goden,<lb/> 
Dat de sterflijcke Siel-draghende dieren<lb/>
Al schijnen te vreesen door sulck bestieren.<lb/>
</ab>

<ab><margin>right-middle</margin>Van onweders, Zee-stormen, donder en blixem te schilderen.</ab>
</div>

<div>
<id>p035r_7</id>

<ab>
<b>14</b> Met verwe moetmen oock wesen beproevich, <lb/>
Te maken snee, haghel, en reghen-vlaghen, <lb/>
Hijssel, rijm, en smoorende misten droevich,<lb/>
</ab>

<ab><margin>right-middle</margin>Van wintere<i>n</i>, snee, haghel, doncker weder, en misten te schilderen.</ab>

</div>

</root>