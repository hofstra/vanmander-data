<root>
<page>005v</page>

<div>

<id>p005v_1</id>


<ab>
Want u en cander doch niet goets uyt spruyten, <lb/>
Dan spot oft smaet, jae oft crijght voor u winsten <lb/>
Heymelijcken ondanck ten alderminsten.<lb/>
</ab>


<ab><margin>left-middle</margin><!-- Nothing in margin --></ab>

</div>

<div>
<id>p005v_2</id>

<ab>
<b>51</b> Doch sulcx meuchdy doen aen u mede-jongher,<lb/>
maer beleeftheyt moet ick altijt bedinghen, <lb/>
T'sal hem te beter smaken, heeft hy hongher: <lb/>
maer en wilt, als smeecker oft dobbel tongher, <lb/>
T'soete <i>Placebo</i> niet voor ooghen singhen,<lb/>
En dan achter rugghe de kele dwinghen <lb/>
Tot herde cadencen en valsche toonen,<lb/>
By zijnd' yet prijsen, en afwesich hoonen.<lb/>
</ab>

<ab><margin>left-middle</margin>Sijn mede-jongher met beleeftheyt zijn fauten aenwijsen</ab>

</div>

<div>
<id>p005v_3</id>

<ab>
<b>52</b> Latendunckenheyts gheest wilt van u keeren, <lb/>
Die u mocht verblinden, met licht ghenoeghen,<lb/>
Iae en doen u hert in hoochmoedt vermeeren, <lb/>
Soo dat ghy soudt willen, versaedt van leeren, <lb/>
V voortaen rusten, sonder verder ploeghen: <lb/>
Want die t'ghenoeghen by hun hebben voeghen, <lb/>
Te wonder gheluckich zijn derghelijcke,<lb/>
Oock die te vreden zijn (seytmen) zijn rijcke.<lb/>
</ab>

<ab><margin>left-middle</margin>Latendunckenheyt sal men vermijden.</ab>

</div>

<div>
<id>p005v_4</id>

<ab>
<b>53</b> Doch in onsen dinghen moetmens hem wachten, <lb/>
Soude men in Consten comen te boven,<lb/>
En altijts om verder te comen trachten,<lb/>
Oock niet lichtelijck yemants werck verachten:<lb/>
Want dickwils soo slecht geen dinghen verschoven, <lb/>
Men vindter wel yet in weerdich te loven, <lb/>
Dat eenen aerdt heeft, aengaende de reste,<lb/>
Wat salmen veel segghen, elck doet zijn beste.<lb/>
</ab>


<ab><margin>left-middle</margin>Geen dingh soo slecht, of daer is somtijts yet goets in.</ab>

</div>

<div>
<id>p005v_5</id>


<ab>
<b>54</b> Men sal oock zijn selven prijsen noch laken,<lb/> 
Noch sghelijcx het werck van zijn eyghen handen,<lb/>
Want t'prijsen u dwaesheyt bekent sal maken, <lb/>
En t'verachten al wat eergierich smaken,<lb/>
Dus strecken dees beyde weghen tot schanden, <lb/>
Latent dan oordeelen goede verstanden:<lb/>
Want zijn selven te loven staet seer sottich, <lb/>
En zijn selven verachten is bespottich.<lb/>
</ab>


<ab><margin>left-middle</margin>Men sal hem selven noch prijsen noch laken.</ab>

</div>

<div>
<id>p005v_6</id>


<ab>
<b>55</b> Veel die op de Merct pleghen te staen rasen <lb/>
Om eenighe lapsalverie te venten,<lb/>
Die hebben de ghewoont alsoo te blasen, <lb/>
Prijsend' hun selven end' hun vijsevasen,<lb/> 
Verachtend' ander van hun Adherenten, <lb/>
maer al watter schuylt in <i>Helions</i> tenten, <lb/>
Hem dies vermijde, sie wel toe, en schaffe <lb/>
Niet te lijden der <i>Pierides</i> straffe.<lb/>
</ab>	

<ab><margin>left-middle</margin><!-- Nothing in margin --></ab>

</div>
<div>
<id>p005v_7</id>


<ab>
<b>56</b> Al wat hem laeft van <i>Caballini</i> water,<lb/>
Sie dat het hem selven niet en bederve.<lb/>
Met soo een beschimpich Exter ghesnater,<lb/>
Iae als den roemenden ghevilden <i>Sater</i>,<lb/>
</ab>	

<ab><margin>left-middle</margin><!-- Nothing in margin --></ab>

</div>
</root>