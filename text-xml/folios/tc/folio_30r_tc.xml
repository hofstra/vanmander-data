<root>
<page>030r</page>

<div>

<id>p030r_1</id>

<ab>
Dat hy niet meer en soude met ghewelde<lb/>
Door de Deluvy alle vleys vernielen: <lb/>
maer ofter nu eenighe vraghen vielen<lb/>
Van den tweeden boghe, soo acht ick desen <lb/>
Van den eersten maer den weerschijn te wesen.<lb/>
</ab>


<ab><margin>right-middle</margin>Den Regenboghe gheeft weerschijn, en maeckt eenen andere<i>n</i> boge.</ab>

</div>

<div>
<id>p030r_2</id>

<ab>
<b>12</b> Want het schijnt wel, datmen somtijts in't rijsen<lb/>
Oft dalen der Son, heeft sien openbaren <lb/>
Diversche Sonnen, nochtans te bewijsen <lb/>
Datter veel Sonnen zijn, waer niet te prijsen, <lb/>
Maer dat het veel eer Reflexien waren:<lb/>
Want in eenen onbelemmerden claren <lb/>
Hemel, en salmen niet sien sulck spectakel,<lb/>
Of ten waer bysonder een groot mirakel.<lb/>
</ab>

<ab><margin>right-middle</margin>Plin. lib. 2.</ab>
<ab><margin>right-middle</margin>Van der Sonnen Reflexien, dat somtijts meer Sonnen schijnen te wesen.</ab>
</div>

<div>
<id>p030r_3</id>

<ab>
<b>13</b> Men mach den Regenboogh' oock niet aenschouwen<lb/>
Dan als de Locht is met wolcken behanghen,<lb/>
En soo men hier mocht op <i>Plinium</i> bouwen, <lb/>
Most zijn een holle wolck, als uytghehouwen,<lb/>
Daert weerschijn der Sonnen in wort ontfanghen,<lb/>
Doch soo veel de rondicheyt mach belanghen, <lb/>
Soud' ickt niet de wolcke toeschrijven connen, <lb/>
Dan veel eer de rondicheyt van der Sonnen.<lb/>
</ab>

<ab><margin>right-middle</margin><!-- Nothing in margin --></ab>
</div>

<div>
<id>p030r_4</id>

<ab>
<b>14</b> Den Reghenboghe, nae <i>Pliny</i> vermeten, <lb/>
Daghelijcx in de Lucht ghesien wordt boven<lb/>
<i>Lacus</i> <i>Velinus</i>, onder het Spoleten <lb/>
Vorstendom, ende heet nu (nae mijn weten) <lb/>
t'Meyr te <i>Piede</i> <i>Lupi</i>, men macht gheloven,<lb/>
maer een stuck weeghs van daer comt af ghestoven <lb/>
De Rivier <i>Negra</i>, met grooten gheschalle,<lb/>
Van seer hooghen berghe ten diepen dalle.<lb/>
</ab>

<ab><margin>right-middle</margin>Lib. 2. cap. 62.</ab>
<ab><margin>right-middle</margin>Van eenen schoonen waterval.</ab>
</div>
<div>
<id>p030r_5</id>

<ab>
<b>15</b> Dees Rivier hebbende begin ghenomen <lb/>
Wt dit Meyr, dat hem water wil verleenen, <lb/>
By <i>Terni</i>, tusschen <i>Venegen</i> en <i>Romen</i>,<lb/>
Valt soo van de rootse, t'is om verschromen,<lb/>
T'ghedruys datse maeckt op de holle steenen, <lb/>
Met luyde roepen, daer qualijck den eenen <lb/>
Den anderen eenich propoost can segghen,<lb/>
Oft men moet de oor aen de mondt schier legghen.<lb/>
</ab>

<ab><margin>right-middle</margin><!-- Nothing in margin --></ab>
</div>
<div>
<id>p030r_6</id>

<ab>
<b>16</b> Grooten nevel oft mist uyt desen stercken <lb/>
Waterval is rijsende t'allen tijde,<lb/>
Waer in men daghelijcx door s'Heeren wercken<lb/>
 Natuerlijck den Reghenboghe can mercken, <lb/>
Alsser de Son in schijnt, t'zy van wat sijde,<lb/>
Van t'gheen ick ghesien heb, ick hier belijde: <lb/>
Want van <i>Terni</i> wandelende somwijlen,<lb/>
Waechd' ick daer aen een deel van die cleyn mijlen.<lb/>
</ab>

<ab>
<margin>right-middle</margin>Den Regenboghe wordt gesien in eene<i>n</i> mist, die den waterval van hem gheeft by Terni.</ab>
</div>
<div>
<id>p030r_7</id>

<ab>
<b>17</b> Boven dat ick hier moet met Pliny schillen<lb/>
Weynich van dees plaetse, ben noch ghedronghen,<lb/>
</ab>

<ab>
<margin>right-middle</margin><!-- Nothing in margin --></ab>

</div>

</root>