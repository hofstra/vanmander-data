<root>
<page>030v</page>

<div>

<id>p030v_1</id>


<ab>
Door t'gheen hier verhaelt is, te helpen stillen,<lb/>
Die van de holle wolcke hebben willen<lb/>
De Reflexy, booghwijs te zijn bedwonghen: <lb/>
Want te <i>Tivoli</i>, daer seer hoogh op spronghen<lb/>
Diversche Fonteynen, niet om verschoonen,<lb/>
Sach ick oock den Reghenboogh hem vertoonen.<lb/>
</ab>


<ab><margin>left-middle</margin>Noch tot Tivoli in de Vyvers, daer Fonteyne<i>n</i> in springhen.</ab>

</div>

<div>
<id>p030v_2</id>

<ab>
<b>18</b> In de vochtighe Lucht, waer in haer stralen<lb/>
De claer blinckende Son is comen schieten,<lb/>
maer van waer den Reghenboghe mach halen <lb/>
Sijn schoon colueren, indien niet en falen,<lb/>
Die ons hier van haer schriften achter lieten,<lb/> 
Soo soude hy de selvighe ghenieten,<lb/>
Wt der wolcken, en alsoo mede brenghen,<lb/>
Wt Locht ende vyer, die haer daer vermenghen.<lb/>
</ab>

<ab><margin>left-middle</margin>Van waer de<i>n</i> Regenboghe zijn verwen heeft.</ab>

</div>

<div>
<id>p030v_3</id>

<ab>
<b>19</b> <i>Hezechiel</i>, een Prophete gheseghent, <lb/>
Sach s'Heeren heerlijckheyt rondtomme blincken, <lb/>
Ghelijck den Reghenboogh, alst heeft ghereghent,<lb/>
In de wolcken s'Menschen ooghen bejeghent, <lb/>
Men mach Ioannem hier oock wel ghedincken, <lb/>
Hy hoord' een stem als een Basuyne clincken,<lb/>
En sach oock om den Stoel met sinnen rustic <lb/>
Den Reghenboogh', als den Smaragde lustich.<lb/>
</ab>

<ab><margin>left-middle</margin>Ezech. 18. 19.</ab>
<ab><margin>left-middle</margin>Apoc. 4.3.</ab>
</div>

<div>
<id>p030v_4</id>

<ab>
<b>20</b> Aensiende den Reghenboghens figuere,<lb/>
Seyt Iesus Sprach, wilt loven den ghenen, <lb/>
Van wien hy t'schepsel is oft creatuere,<lb/>
Want hy heeft (seyt hy) seer schoon verwe pure, <lb/>
Van ghelijck, als uyt t'voorhangsel quam henen, <lb/>
Den Hoogh-priester <i>Simon</i> heeft hy gheschenen, <lb/>
Met zijn vercieringh in s'Tempels ghestichte, <lb/>
Den Reghenboghe met schoon verwen lichte.<lb/>
</ab>


<ab><margin>left-middle</margin>Syrach. 43.12</ab>
</div>

<div>
<id>p030v_5</id>
<ab>
<b>21</b> Och wat de Poeten van <i>Iris</i> ramen, <lb/>
Hoe dat hy van veel verwen heeft zijn cleydtsel, <lb/>
En seer schoon van glance, dit is al tsamen <lb/>
Gheseyt van den Reghenboghe met namen, <lb/>
Welcken om te maken zijn conterfeytsel,<lb/>
Dient wel ghemerckt op der verwen afscheytsel, <lb/>
Hoe aerdich sy in een verdreven vloeyen,<lb/>
En uyt malcander al schijnen te groeyen.<lb/>
</ab>

<ab><margin>left-middle</margin>Den Poeetschen Iris, voorloopster van Iuno, is den Reghenboghe.</ab>
</div>

<div>
<id>p030v_6</id>


<ab>
<b>22</b> Naest ons is hy purper, dan incarnatich, <lb/>
Oft lacke wittich, om wel coloreren,<lb/>
Daer naer orangiachtich, oft root cieratich, <lb/>
Dan masticot gheel, dan groen delicatich, <lb/>
Dan schoon asuer, als der Pauwen hals veren, <lb/>
Achter weder purper, te domineren<lb/>
Met soo een gheschakeert mantel ghewoon is, <lb/>
Desen voorloopenden bode <i>Iunonis</i>.<lb/>
</ab>


<ab><margin>left-middle</margin>Des Reghenbooghs verwen.</ab>
</div>

<div>
<id>p030v_7</id>


<ab>
<b>23</b> Een yeghelijck ghebruycker van de doode 
</ab>
<ab><margin>left-middle</margin><!-- Nothing in margin --></ab>

</div>

</root>