<root>
<page>006v</page>

<div>

<id>p006v_1</id>

<ab>
Iae t'vyer van <i>Paris</i> maeckt tot asschen Troyen, <lb/>
Daer soo veel fraeyicheyt in was te vinden,<lb/>
Dus menich goet Ingien door desen blinden<lb/>
Lust-godt, jongh verleydt, blijft verteert in voncken, <lb/>
Oft als kindt, eer't het water kent, verdroncken.<lb/>
</ab>

<ab>
<margin>left-middle</margin>
<!-- Nothing in margin -->
</ab>
</div>

<div>

<id>p006v_2</id>

<ab>
<b>63</b> Sy oordeelen meest met <i>Paris</i> ten dwaesten,<lb/>
t'Schilders Houwlijck is veel van sulcker moden,<lb/>
Schoonheyt ghelijckt haren sin wel ten naesten, <lb/>
Doch siet toe, en willet soo niet verhaesten,<lb/>
Laet den Wijn-soon <i>Hymen</i> by d'ander Goden,<lb/>
Denckt ten sal soo haest niet werden verboden,<lb/>
Teghen Hooftsweere wordt seer goet ghehouwen <lb/>
Vroech ombijten, en langh wachten van trouwen.<lb/>
</ab> 

<ab>
<margin>left-middle</margin>Van lichte Schilders Houwelijck.</ab>
<margin>left-middle</margin>Niet te vroech te trouwen.</ab>
</div>

<div>

<id>p006v_3</id>

<ab>
<b>64</b> Om weldoen canment niet te vroech aenvatten, <lb/>
Noch om qualijck doen niet te langh ghetoeven, <lb/>
Alst wel gheluckt, sonder ditten oft datten,<lb/>
Soo ist een dinghen boven alle schatten, <lb/>
Den rustelijcksten staet teghen t'bedroeven, <lb/>
Doch tijdt te stellen en is geen behoeven,<lb/>
 By <i>Petrum</i> <i>Missiae</i> is bescheydt te siene,<lb/>
In zijn tweede Boeck, Capittel derthiene.<lb/>
</ab>

<ab><margin>left-middle</margin>Niet te vroech can men wel trouwen: om qualijck, niet te spade. Ee<i>n</i> goet Houwelijcx lof.</ab>
</div>

<div>

<id>p006v_4</id>

<ab>
<b>65</b> T'schijnt daer, of de Dochter ontrent zijn moste <lb/>
Thien Iaren wel jongher als den Gheselle, <lb/>
Soo in zijn <i>Satiren</i> ons oock ontloste<lb/>
Den soet-vloeyenden Poeet <i>Arioste</i>:<lb/>
maer onsen Schilder (soo hem niet en quelle <lb/>
Ghewichtigh' oorsaeck) aleer hy hem stelle, <lb/>
Mocht wel ter Weerelt in eenighe hoecken, <lb/>
Ter liefden der Const, de Landen besoecken.<lb/>
</ab>

<ab><margin>left-middle</margin>Een Dochter moest thien Iaer jongher zijn als den Gheselle in den Echt.</ab>
</div>

<div>

<id>p006v_5</id>

<ab>
<b>66</b> Doch ick soud' u gantsch tot reysen verwecken,<lb/>
Vreesd' ick niet of ghy mocht comen in dolen, <lb/>
Want <i>Room</i> is de Stadt, daer voor ander plecken <lb/>
Der Schilders reyse haer veel toe wil strecken, <lb/>
Wesende het hooft der <i>Picturae</i> Scholen,<lb/>
maer de rechte plaetse, daer quistecolen<lb/>
En verloren Sonen haer goedt doorbrenghen,<lb/>
T'is schromich zijn Ieucht die reyse ghehenghen. <lb/>
</ab>

<ab><margin>left-middle</margin>De Roomreyse ongheraden, om datter veel middel is, t'ghelt onnut te verteeren, ende niet wel om winnen.</ab>
</div>

<div>

<id>p006v_6</id>
<ab>
<b>67</b> Door ervaringhe men dat oock bevroedet, <lb/>
Als menich van daer comt beroyt en pover,<lb/>
Want een huys daer men de dolinghe voedet, <lb/>
Iae een verradich nest, daer men in broedet <lb/>
Al t'quaet heden verspreyt de Weerelt over,<lb/>
Soo noemet <i>Petrarca</i>, en wat hy grover<lb/>
Daer van noch verhaelt, hier te langh om segghen, <lb/>
Is qualijck met waerheyt te wederlegghen.<lb/>
</ab>


<ab><margin>left-middle</margin><!-- Nothing in margin --> </ab>
</div>

<div>

<id>p006v_7</id>
<ab>
<b>68</b> Doch op sLandts soetheyt soude men verlieven, <lb/>
Oock <i>Italus</i> volck van <i>Ianus</i> ghesproten,<lb/>
</ab>

<ab><margin>left-middle</margin><!-- Nothing in margin --> </ab>

</div>
</root>