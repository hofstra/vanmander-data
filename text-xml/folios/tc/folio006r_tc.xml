<root>
<page>006r</page>

<div>
<id>p006r_1</id>

<ab>
Oft <i>Arachnis</i> straffe niet en verwerve, <lb/>
Die haer dorst vermeten teghen <i>Minerve</i>,<lb/>
Dus indien ghy in Consten wort gheruchtich,<lb/>
Wacht u van eyghen behaghen eersuchtich.<lb/>
</ab>

<ab>
<margin>right-middle</margin>Niemants werck licht te beschimpen.</ab>

</div>
<div>
<id>p006r_2</id>

<ab>
<b>57</b> Al waerdy als Hert ter Const-bane pleynich,<lb/>
En ander als Slecken tragher en sachter,<lb/>
En ghy waert versekert den Prijs alleynich, <lb/>
Aensiende besijden u geen oft weynich, <lb/>
Dan vele swaermoedich u volghen achter, <lb/>
Soo en weest van sinnen niet onbedachter <lb/>
V op de gaven Gods te verhooveerden,<lb/>
Als Pagen sittend' op haers Heeren Peerden.<lb/>
</ab>

<ab>
<margin>right-middle</margin>Die geschict is in de Const, sal hem op zijn gaven niet verheffe<i>n</i>.</ab>

</div>
<div>
<id>p006r_3</id>

<ab>
<b>58</b> Op t'geen u gheleent is zijt stout noch coene, <lb/>
maer danckt ootmoedich die't u laet ontfanghen<lb/>
Tot uwer nootdruft dijns levens saysoene,<lb/>
Want ten is maer slechs om den cost te doene,<lb/>
T'zy Const oft Constenaer, t'moet al verganghen, <lb/>
Hoe fraey, hoe gheestich, in breydels bedwanghen, <lb/>
Al trecket de Doot, als geens dings bemercker,<lb/>
Diep onder in zijnen donckeren kercker.<lb/>
</ab>

<ab>
<margin>right-middle</margin>Godt salmen dancken van zijn gave.</ab>

</div>
<div>
<id>p006r_4</id>

<ab>
<b>59</b> Al en is de Conste niet onderdanich,<lb/>
Ghelijck als Rijckdom, den loop der Fortuynen,<lb/>
En weest daerom niet te meer overwanich, <lb/>
Want niet stadichs in dit aerdtsche dal tranich, <lb/>
V ghesichte nu claer, mach doncker bruynen,<lb/>
Oock dijn Lichaem van den plant totter cruynen <lb/>
Onderworpen d'ellend, yet mocht toevallen,<lb/>
V Consten ghebruyckt en waer niet met allen.<lb/>
</ab>

<ab>
<margin>right-middle</margin>Het ghene ons van Godt ghegheven is, can ons ghenomen worden.</ab>

</div>
<div>
<id>p006r_5</id>

<ab>
<b>60</b> Dus rad' ick, in Consten hoe rijck bedeghen, <lb/>
Vernedert, ghemeynsaem altijts te blijven,<lb/>
Niet doende nae t'sotte ghemeyne pleghen, <lb/>
Wat tijdelijck slijcks hebbende ghecreghen <lb/>
Nieuwelijcx met eenich handels bedrijven, <lb/>
Soo is het dickwils van thienen van vijven, <lb/>
Of sy haer meer gheweerdighen te vraghen <lb/>
nae schamel kennisse, vrienden, oft maghen.<lb/>
</ab>

<ab>
<margin>right-middle</margin>Hoochmoedt afgheraden.</ab>

</div>
<div>
<id>p006r_6</id>

<ab>
<b>61</b> Eerlijck zijn best doen is niet te versmaden, <lb/>
Om niet te blijven steken in de modder,<lb/>
De goed' oeffeninghe der handt ghedaden <lb/>
Van joncx te bevlijten oock niet t'ontraden, <lb/>
Om al zijn leven niet te zijn een brodder, <lb/>
Soo wilt vermijden den dertelen lodder, <lb/>
<i>Cupido</i> vryage lust, wiens opsetten<lb/>
Veel de Ieught ter deucht den toegangh beletten.<lb/>
</ab>

<ab>
<margin>right-middle</margin>Het vryen te jong ontrade<i>n</i>.</ab>

</div>
<div>
<id>p006r_7</id>

<ab>
<b>62</b> De Sinnen als Honden ter Iacht verstroyen, <lb/>
Die haer Meesters vleys voor spijse verslinden,<lb/>
Om t'sien van <i>Diana</i>, niet om vermoyen,<lb/>
</ab>

<ab>
<margin>right-middle</margin>Exempelen van Acteon, en Paris.</ab>

</div>
</root>