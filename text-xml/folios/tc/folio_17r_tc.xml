<root>
<page>017r</page>

<div>

<id>p017r_1</id>

<ab>
Haer Beelden behoeven te zijn verscheyden,<lb/>
In stellinghen, bootsen, werckelijck pleghen, <lb/>
Ghestalt, natuere, wesen, en gheneghen,<lb/>
En soo wy van de seven weghen seyden, <lb/>
Soo sullen eenighe bootsen met beyden<lb/>
Beenen voorwaert, naer ons uyt staen, oft schrijden,<lb/>
Ander met troeng' en lichaem van ter sijden.<lb/>
</ab>

<ab><margin>right-middle</margin>Van veel verscheydenheyt der Beelde<i>n</i> in't ordineren.</ab>

</div>

<div>
<id>p017r_2</id>

<ab>
<b>22</b> Eenighe van achter sullen de hielen <lb/>
Toonen, eenighe sitten, ligghen, cruypen, <lb/>
Op climmen, dalen, opstaen, neder knielen,<lb/>
Somtijts eenighe bootsen, ofse vielen,<lb/>
Alst te passe comt, oft heymelijck sluypen,<lb/>
Eenigh' om hooghe sien, lenen, oft stuypen, <lb/>
T'behoefde wel datmen ghemenghelt maeckte, <lb/>
Onder een ghecleedt, half ghecleedt, en naeckte.<lb/>
</ab>

<ab><margin>right-middle</margin>Verscheyden werckinghen der Beelden, in't ordineren.</ab>
<ab><margin>right-middle</margin>Van t'ondermengen ghecleedde, en ontcleedde.</ab>
</div>

<div>
<id>p017r_3</id>

<ab>
<b>23</b> Veel Ordineerders op een dingh oock gissen,<lb/> 
Daer ick mede niet teghen en wil dringhen,<lb/>
Te weten, dat sy sullen den ghewissen<lb/>
Gantschen Scopus hunner gheschiedenissen,<lb/>
Als besloten in een Circkels beringhen,<lb/>
Op dat alsoo een deel bootsen bevinghen <lb/>
D'History, die als t'Centre punct in't midden<lb/>
Blijft staend', als Beeldt, dat veel aensien oft bidden.<lb/>
</ab>

<ab><margin>right-middle</margin>Van het ordinere<i>n</i> ringwijs met t'scopus in midde<i>n</i>.</ab>
</div>

<div>
<id>p017r_4</id>

<ab>
<b>24</b> Maer t'can d'Ordinanty qualijck besalven <lb/>
Met gratie, naer mijnen sin oft meenen, <lb/>
In de lijst te laten loopen ten halven<lb/>
Lijven van Menschen, Peerden, Stieren, Calven, <lb/>
Oft ander figueren, ten zy dat eenen<lb/>
Gront daer vooren come, het sy van steemen, <lb/>
Oft soo yet anders, datmen heeft te temen,<lb/>
Dat sulcx t'ghesicht van de rest mach benemen.<lb/>
</ab>

<ab>
<margin>right-middle</margin>Dit schrijf ick nae mijn goede meeninge, en niet tot verachten va<i>n</i> groote Meesters, die sulcx niet waer genomen hebben.</ab>

</div>
<div>
<id>p017r_5</id>

<ab>
<b>25</b> Want t'ghebruycken (alst past) constighe gheesten<lb/>
In d'History een overvloet te bouwen,<lb/>
Van Peerden, Honden, oft meer tamme Beesten,<lb/>
Oock dieren, en voghelen der foreesten:<lb/>
maer sonderlinghe lustich, om aenschouwen, <lb/>
Frissche Ionghelinghen, en schoon Ionckvrouwen, <lb/>
Oude Mannen, Matroonen, alle soorte<lb/>
Van Kinderen, oudt en jongh van gheboorte.<lb/>
</ab>

<ab><margin>right-middle</margin>On filling the composition copiously.</ab>
</div>
<div>
<id>p017r_6</id>

<ab>
<b>26</b> Daer beneffens Landtschap, en metserije, <lb/>
Oock cieraten, ghetuygh, en ornamenten, <lb/>
Menigherley aerdighe fantasije<lb/>
Der Copia, en t'maeckt schoon Harmonye <lb/>
Der welstandicheyt in <i>Picturams</i> tenten,<lb/>
nae t'ghetuyghen van moderne Schribenten,<lb/>
Als <i>Leon</i> <i>Baptistae</i> de <i>Albertis</i>,<lb/>
En <i>Rivius</i>, van wient oock nae behert is.<lb/>
</ab>

<ab>
<margin>right-middle</margin>Leon was ee<i>n</i> Florentijn, schreef ontre<i>n</i>t Anno 1481.</ab>
<ab><margin>right-middle</margin>Gualt. Rivius mat. zijn Boec is ghedruckt Anno 1547.</ab>
</div>

</root>