<root>
<page>001v</page>

<div>

<id>p001v_1</id>

<ab>
Van t'blinckende keers-licht, t'haerder ruwijnen <lb/>
Dwaselijck gheneghen, daer in te vlieghen,<lb/>
Want sghelijcx hier veel haer selven bedrieghen.<lb/>
</ab>

<ab><margin>left-middle</margin>De Schilderconst is aensoetich, maer swaer te leeren.</ab>

</div>

<div>

<id>p001v_2</id>

<ab>
<b>4</b> Sijt dan ghewaerschouwt, want der Consten kele <lb/>
Looft soetelijck nae de <i>Serenes</i> stemmen, <lb/>
Aenlockend' elcken bevallijck ten spele,<lb/>
maer by haer te comen moetmen al vele <lb/>
Weghen besoecken, en waters doorswemmen<lb/> 
Noch isser soo hoogh eenen bergh te clemmen,<lb/>
Ghy en comtter niet over vroegh noch late, <lb/>
Of ghy en hebt de Natuere te bate.<lb/>
</ab> 

<ab><margin>left-middle</margin>Sonder Natuere canmen geen Schilder worden.</ab>

</div>

<div>

<id>p008v_3</id>

<ab>
<b>5</b> Want Natuere heeft op veelderley trappen, <lb/>
Eenen winckel oft doorganck, in den welcken <lb/>
Sijn alle Const en Ambacht ghereetschappen,<lb/> 
Hier door alle Ionghe kinderen slappen,<lb/>
Eer sy noch Moederlijcke borsten melcken,<lb/>
En de milde Natuere gheeft hier elcken <lb/>
Eenich bysonder Instrument in handen,<lb/>
Om zijn broodt te winnen in s'Weerelts landen.<lb/>
</ab>

<ab><margin>left-middle</margin>Natuere gheneyget yeder Ieught meest tot yet bysonders.</ab>

</div>

<div>

<id>p008v_4</id>

<ab>
<b>6</b> Verscheyden zijn haer giften en Iuweelen,<lb/>
Hier gheeftse Ploeghen, daer Hamers, daer Bijlen,<lb/> 
Hier Truffels, daer Boecken, ginder Pinceelen,<lb/>
maer d' onverstandighe Ouders verdeelen <lb/>
Wel dickwils de natuerelijcke stijlen,<lb/>
En soo comet (eylaes) datter somwijlen <lb/>
Natuerlijcke Schilders gaen achter ploeghen, <lb/>
En Bouweren haer aen Pinceelen voeghen.<lb/>
</ab>

<ab><margin>left-middle</margin><!-- Nothing in margin --></ab>

</div>

<div>

<id>p008v_5</id>

<ab>
<b>7</b> Doet u Natuer het Pinceel niet verwerven, <lb/>
Soo mocht ghy wel in tijts keeren te rugghe, <lb/>
Latend' u ydel voornemen versterven, <lb/>
Sparende tijt en cost, om niet bederven<lb/>
V selven, als de voor-verhaelde Mugghe, <lb/>
Al te langh en smal sal u zijn de brugghe, <lb/>
In't begin uytscheyden is minder schande, <lb/>
Dan dat men in't leste valt door de Mande.<lb/>
</ab>

<ab><margin>left-middle</margin><!-- Nothing in the margin --></ab>

</div>

<div>

<id>p008v_6</id>

<ab>
<b>8</b> Of ghy de Natuer hebt t'uwer vriendinnen<lb/>
By den aerdt dijns gheests salmen vroech afmeten, <lb/>
Want t'moet schier van in de Wieghe beginnen <lb/>
Slanghen verworghen, dat nae sal verwinnen <lb/>
<i>Nemeetsche</i> Leeuwen, en Monsters van <i>Creten</i>.<lb/>
Oft gheloofde Lernen, seer quaet van beten, <lb/>
Cacussen, Cerberen, wreede Centauren,<lb/>
Om t'hooft t'hebben becranst met groene Lauren<lb/>
</ab>


<ab><margin>left-middle</margin>It is evident early if someone will become a good painter. </ab>
</div>
<div>
<id>p008v_7</id>

<ab>
<b>9</b> Cruyden, die wy Distel oft Netel nommen, <lb/>
Van nieuws wassende vroech steken en bijten, <lb/>
Oock sal hem by tijts t'hout beginnen crommen,<lb/>
Dat eens haeck sal worden, dus t'eender sommen,<lb/>
</ab>


<ab><margin>left-middle</margin><!-- nothing in margin --></ab>

</div>
</root>