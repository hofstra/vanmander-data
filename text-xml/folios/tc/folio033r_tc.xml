<root>
<page>033r</page>

<div>

<id>p033r_1</id>

<ab>
Ander verder van daer hadden gheslaghen <lb/>
Diep in den Hemel t'ghesicht, sonder neyghen, <lb/>
Maer den sin beveel ick die t'stuck is eyghen.<lb/>
</ab>


<ab><margin>right-middle</margin><!--Nothing in margin--></ab>

</div>

<div>
<id>p033r_2</id>

<ab>
<b>47</b> D'ander heeft Natuer gants willen aenwennen<lb/>
<i>Linearis</i> en <i>Clypeus</i> practijcken,<lb/>
Eyndlijck oock <i>Picturams</i>, end' hem doen kennen <lb/>
Voor eenighen <i>Phoenix</i> met goltsche pennen, <lb/>
En wat metael sal t'eenich golt niet wijcken, <lb/>
Oft wat licht d'eenighe Sonne ghelijcken, <lb/>
Dien hy eenich is toeghewijdt bequame,<lb/>
En draeght van den Victory-boom den name.<lb/>
</ab>

<ab><margin>right-middle</margin>Plinius schrijft, den Phoenix te hebben eenighe gulden pennen oft veren.</ab>
</div>

<div>
<id>p033r_3</id>

<ab>
<b>48</b> Van desen sachmen op <i>Attalus</i> vliesen<lb/>
in <i>Linearis</i> Const, verciert met druyven, <lb/>
Vinde-wijn, Gheve-lust, Sorghe verliesen, <lb/>
By Overvloedt, om niet laten vervriesen, <lb/>
Midden hun ghenuechte, met witte Duyven,<lb/>
Lust blasende t'vyer, deed' de vlammen stuyven, <lb/>
Waer van Reflexy oock <i>Echo</i> gheslachte,<lb/>
En den Beelden een weder-dagh toebrachte.<lb/>
</ab>

<ab><margin>right-middle</margin>Dit was een groot stuck op pergament metter pen, een Venus, Bachus, en Ceres, daer Cupido t'vyer blaest.</ab>
</div>

<div>
<id>p033r_4</id>

<ab>
<b>49</b> Dit <i>Dedalis</i> stuck, waer in hen verblijden<lb/>
Die schoone <i>Charites</i>, mach den <i>Hespery</i>. <lb/>
Lust-hof vercieren nu in dese tijden:<lb/>
En sooder daer vreemder eere benijden,<lb/>
<i>Fama</i> gheluydt werdt hun dubbel misery:<lb/>
Want men sal dit werck, vol Consten mistery,<lb/>
Met <i>Zeuxis</i> worstelaers, veel beter laken,<lb/>
Dan datment soo goet sal connen ghemaken.<lb/>
</ab>

<ab><margin>right-middle</margin>Dit van Goltzius ghedaen, is te Room.</ab>
<ab><margin>right-middle</margin>Plin. lib. 35. cap. 9</ab>
</div>
<div>
<id>p033r_5</id>

<ab>
<b>50</b> Nu zijnd' uyt de doncker nachten ghescheyden, <lb/>
Vindend' ons daer den dagh is in saysoene, <lb/>
En den lustighen tijdt, in groene weyden,<lb/>
Daer ligghend' en sittend', om ons vermeyden, <lb/>
Soo begint den weerschijn zijn werck te doene, <lb/>
Want wy worden deelachtich daer het groene<lb/>
In onse troengen ende naeckte huyden,<lb/>
Van het loof der Boomen, grassen, en cruyden. <lb/>
</ab>

<ab><margin>right-middle</margin>Van de Reflectie der groenheyt in den naecten, daer men in groen weyde<i>n</i> oft hoven sittet.</ab>
<ab><margin>right-middle</margin>Van wederschijn der naecten, tege<i>n</i> eenige gecoleurde dinge<i>n</i>.</ab>
</div>
<div>
<id>p033r_6</id>

<ab>
<b>51</b> Desghelijcx, waer troengen oft naeckte lijven<lb/>
Schaduwen teghen wolle, sijd', oft lijnen,<lb/>
De Reflexy sal haren aerdt bedrijven,<lb/>
T'zy wat gheel oft root, deelachtich beclijven<lb/>
Sal de Carnaty met sulck wederschijnen: <lb/>
Oock sietmen daer de Musculen verdwijnen<lb/>
Teghen malcanders een Reverberaty, <lb/>
Ghelijck als Carnaty teghen Carnaty.<lb/>
</ab>

<ab>
<margin>right-middle</margin>Groote vlacke Reflectien stae<i>n</i> somtijde<i>n</i> wel, doch is toe te sie<i>n</i>, dat de cleen weerschijnen aen de<i>n</i> naecte<i>n</i> gee<i>n</i> drooghte oft misstaen en gheven.</ab>
</div>

<div>
<id>p033r_7</id>

<ab>
<b>52</b> Aen rond' colommen sietmen oock ontblooten <lb/>
Eenen teghen-dagh, als elders aen basen<lb/>
Witt' Eyeren ende Marmoren clooten,<lb/>
Te meer alsser lichte dinghen aenstooten,<lb/>
</ab>

<ab>
<margin>right-middle</margin><!-- Nothing in margin --></ab>

</div>

</root>