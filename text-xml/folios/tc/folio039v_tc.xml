<root>
<page>039v</page>

<div>

<id>p039v_1</id>


<ab>
Nae dat het in u werck, om wel afsteken,<lb/>
Te passe comt, k'en wilt niet teghenspreken.<lb/>
</ab>


<ab><margin>left-middle</margin><!-- Nothing in margin --></ab>

</div>

<div>
<id>p039v_2</id>

<ab>
14	T'is waer, bruyn-roo en zijn niet te verachten, <lb/>
Men machse daer men wil in't werck wel stellen, <lb/>
Op voor-gronden, om afsteken met crachten,<lb/>
Oft elders: maer ick bespreke, te wachten<lb/>
Wel op het glanssen, oft glimpen der vellen,<lb/>
Soo wy in Sonneschijn sulcx sien vermellen,<lb/>
Soo oock de swarte: maer salmen u dancken, <lb/>
Lett wel op dat flickerich hayr der lancken.<lb/>
</ab>

<ab><margin>left-middle</margin>Op de glansen, en op climmen des hayrs te letten.</ab>

</div>

<div>
<id>p039v_3</id>

<ab>
15 Verscheyden maecksels, als Peerden van Spaengen, <lb/>
Van fraeyen omtreck, jae Turcksche, Barbaren,<lb/>
De Napolitaensch', oft die van Campaengen<lb/>
Slaet acht: hoe oock sommigh' als bruyn Castaengen <lb/>
Zijn van hayr, en sommigh' als oft sy waren<lb/>
Met honich bestreken, quaet te verclaren<lb/>
Is, hoe Natuer hier in oock schijnt gheneghen, <lb/>
Haer seldtsame verscheydenheyt te pleghen.<lb/>
</ab>
<ab><margin>left-middle</margin>Verscheyde<i>n</i> Natie Peerde<i>n</i>.</ab>

</div>

<div>
<id>p039v_4</id>

<ab>
16	Schoon Appelgrau verf, die niet en mach lieghen,<lb/>
Daer de huyt schijnt al vol schelpen ghemeten,<lb/>
Is lustich om sien: dan wil ons bedrieghen <lb/>
(Soo't schijnt) de Natuere, datmen vol vlieghen <lb/>
Soude meenen sommigh wit huyt gheseten,<lb/>
En veel desghelijcx, maer wy moeten weten, <lb/>
Peerdts monden en neusen gheven soodanen <lb/>
Verf alst behoort, soo oock steerten en manen.<lb/>
</ab>


<ab><margin>left-middle</margin>Noch van t'coloreren der Peerden. </ab>
</div>

<div>
<id>p039v_5</id>
<ab>
17 De bruyne somtijts met vier witte voeten, <lb/>
En een sterr' in't voorhooft salmen verfraeyen,<lb/>
Op d'<i>Actitude</i> wy oock letten moeten, <lb/>
Als in een Menschen boots, dat sy met soeten <lb/>
Welstandighen aerdt gaen, staen, springhen, draeyen,<lb/>
Oock op t'witte schuym, daer sy me besaeyen<lb/>
T'veldt, en al met teeckenen doen bekennen,<lb/>
Waer sy als vlieghend' over ginghen rennen.<lb/>
</ab>

<ab><margin>left-middle</margin>Actitude der Peerden.</ab>
<ab><margin>left-middle</margin>Van t'schuymen der Peerden.</ab>
</div>

<div>
<id>p039v_6</id>


<ab>
18 Seer verleghen vondt hem eens een bysonder <lb/>
Schilder, nae grooten <i>Valery</i> beschrijven,<lb/>
Die hadd' een Peerdt gemaeckt seer schoon te wonder,<lb/>
Welck quam uyt den arbeydt, en als hy onder<lb/>
Ander dinghen wouw, tot zijns Consts beclijven, <lb/>
Maken dat schuym te mondt uyt quame drijven, <lb/>
Desen constighen werckman heeft al langhen<lb/>
Vergheefschen tijdt en moeyt daer aen ghehanghen. <lb/>
</ab>


<ab><margin>left-middle</margin>Exempel van een Schilder, die t'schuym by gheval maeckte.</ab>
</div>

<div>
<id>p039v_7</id>


<ab>
19 Zijn constich werck en cond' hy niet ghebrenghen <lb/>
Ten eynde, noch comen tot zijn vermeten,<lb/>
Hoe dat hy proefde, dus met soo gheringhen,<lb/>
Onweerdighen, oft ongheachten dinghen <lb/>
Wesende ghequelt, het heeft hem ghespeten,<lb/>
</ab>
<ab><margin>left-middle</margin><!-- Nothing in margin --></ab>
</div>

</root>