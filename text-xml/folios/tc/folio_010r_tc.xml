<root>
<page>010r</page>

<div>

<id>p010r_1</id>

<ab>
<b>19</b> Dit is wel noodigh in alder manieren, <lb/>
Om zijn naeckten verstaen al t'lichaem henen: <lb/>
Doch moetmen hem wachten in sulck bestieren, <lb/>
Datmen al te hardt den Musen, oft Spieren,<lb/>
Niet uyt en beelde: want anders soo schenen <lb/>
Onse Beelden van magherheyt verdwenen, <lb/>
Men moet niet versuymen door onbedachtheyt, <lb/>
S'levens poeseligh', en gladdighe sachtheyt.<lb/>
</ab>


<ab><margin>right-middle</margin>Musculen moeten verstaen zijn, maer weynigh gheroert, dan alst past.</ab>

</div>

<div>
<id>p010r_2</id>

<ab>
<b>20</b> Doeselen, dats crijt met boom-wol verdrijven <lb/>
Meuchdy, of rueselich soetkens verwercken<lb/>
Sonder artseren, of met yet te wrijven:<lb/>
Wilt ghy in artseren constich beclijven,<lb/>
Van dunne tot grof u slaghen wilt stercken,<lb/>
Dats van boven af halen, met opmercken <lb/>
Musculen, oft anders wel uyt te beelden, <lb/>
Als of al de <i>Gratien</i> daer in speelden.<lb/>
</ab>

<ab><margin>right-middle</margin>Datmen van boven zijn artseer-slagen sal halen.</ab>

</div>

<div>
<id>p010r_3</id>

<ab>
<b>21</b> Cryons maecktmen van verscheyden colueren,<lb/>
Die men wrijft met Lijm die half is verdorven,<lb/>
Waer mede de ghedaenten der Natueren<lb/>
Men nae bootsen can, jae alle figueren<lb/>
Verwe gheven, t'zy jeuchdich, oft verstorven: <lb/>
Hier mede can eere worden verworven,<lb/>
Want is Teycken-const van Schilderen Vader,<lb/>
Gheen dingh malcander can ghelijcken nader. <lb/>
</ab>

<ab><margin>right-middle</margin>Cryons hoemense maect.</ab>
<ab><margin>right-middle</margin>Cryons zijn nut, om nae t'leven de verwen waer te nemen.</ab>

</div>

<div>
<id>p010r_4</id>

<ab>22 Summa, Teycken-const can alderley staten <lb/>
Behulpich wesen, t'zy jonghen, oft grijsen,<lb/>
Iae Vorsten, Capiteynen, en Soldaten,<lb/>
Soo om van der Conste gheschickt te praten, <lb/>
Als om de gheleghentheden aenwijsen,<lb/>
Van sterckten en plaetsen, daerom te prijsen, <lb/>
Is d'edel Teycken-const, van welcks verclaren <lb/>
Willen wy voort tot de Proporty varen.<lb/>
</ab>
<ab><margin>right-middle</margin>Teycken-const is nut voor Vorsten, Capiteynen, en Soldaten, steden en 
stercten te betreck<i>n</i>, leest t'eerste deel van t'leven der Schilders, hoe Lucius Scipio den Broeder 
Africani, Carthaginio inneminge hadde afghebeeldt.</ab>

<ab><margin>bottom</margin><b>Eynde van de Teycken-const.</b></ab>

</div>
<div>
<id>p010r_5</id>

<ab><b><i>Analogie Proportie</i>, oft maet der Lidtmaten eens Menschen Beeldts.<lb/> 
Het derde Capittel.
</b></ab>

</div>

<div>
<id>p010r_6</id>

<ab>
<b>1</b> <i>Proporty</i>, oft ghelijckmaticheyt puere, <lb/>
Is (ghelijck <i>Plutarhus</i> verhaelt in reden)<lb/>
Een schoon heerlijck cieraet in der Natuere, <lb/>
Dees <i>Proporty</i> in ghebouw oft figuere,<lb/>
Noemt <i>Vitruvius</i> (als Constigh van zeden) <lb/>
Een seker over-een-comingh der leden,<lb/>
Oft eyghenschappen alsghebouws in orden, <lb/>
Als sy wel beleydt nae der Conste worden.<lb/>
</ab>

<ab>
<margin>right-middle</margin>
<!-- Nothing in margin -->
</ab>

</div>
<div>
<id>p010r_7</id>

<ab>
<b>2</b> Want nae zijn seghen zijn by een gheleken,<lb/>
</ab>

<ab>
<margin>right-middle</margin>
<!-- Nothing in margin -->
</ab>

</div>
</root>