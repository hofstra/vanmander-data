<root>
<page>035v</page>

<div>

<id>p035v_1</id>


<ab>
Al welcke dinghen sullen zijn behoevich, 
T'uytbeelden swaermoedighe winter-daghen, 
Als somtijts t'ghesichte niet en can draghen, 
Te sien thorens, huysen, in Steden, Dorpen, 
Verder als men eenen steen soude worpen.
</ab>


<ab><margin>left-middle</margin><!-- Nothing in margin --></ab>

</div>

<div>
<id>p035v_2</id>

<ab>
<b>15</b> Verweten werdt ons van eenighe Volcken,<lb/>
Dat wy nemmermeer en maken schoon weder, <lb/>
maer de Locht altijt buyich en vol wolcken, <lb/>
Vergonnend' <i>Apollo</i> schier een cleen holken, <lb/>
Waer door hy mocht slaen zijn ghesichte neder, <lb/>
T'zijnder Moeder-waert, al waer hy t'onvreder, <lb/>
En dat te vergeefs, zijn verliefde blomen, <lb/>
Draeyen, om zijn schoon aenschijn te becomen. <lb/>
</ab>

<ab><margin>left-middle</margin>Den Schilders wort verwete<i>n</i>, dat sy nemmermeer schoon weder en schilderen, maer de Locht altijt met wolcken.</ab>

</div>

<div>
<id>p035v_3</id>

<ab>
<b>16</b> Om dan te verhoeden al dees misvalten,<lb/>
Laet ons nu de Locht van wolcken ontlijven,<lb/>
En somtijts gheheel suyverlijck verstalten, <lb/>
En op't schoonst over asuyren oft smalten,<lb/>
maer met schoon ghereetschap, om schoon te blijven,<lb/>
En hoe leegher hoe lichter soet verdrijven,<lb/>
Op dat naest d'Aerdtsch' Elementighe swaerheyt <lb/>
Zy altijts ghevoeght d'aldermeeste claerheyt.<lb/>
</ab>

<ab><margin>left-middle</margin>Te maken heel suyver blaeuw Lochten, onder lichter verliesende.</ab>
</div>

<div>
<id>p035v_4</id>

<ab>
<b>17</b> Willen wy daer de gheel Sonne vertoonen,<lb/>
Rondtom licht lackich, en wat purperachtich,<lb/>
Sullen wy die al vloeyende becroonen,<lb/>
maer ons moet altijts ontbreken soo schoonen<lb/>
 Blinckende stoffe, wy en zijns niet machtich,<lb/>
Ons Const is hier ydel, hoe groots, hoe prachtich, <lb/>
Hier mochten wy self met ons werck wel schimpen,<lb/> 
Dat onse Fackels soo claer niet en glimpen.<lb/>
</ab>


<ab><margin>left-middle</margin>De Sonne te schilderen, maer datmen haer schoonheyt niet can naevolghen.</ab>
</div>

<div>
<id>p035v_5</id>
<ab>
<b>18</b> Of wy en wisten (nae t'Poeets ghebriefte) <lb/>
Boven te doen, aen den waghen vierpeerdich, <lb/>
Oock <i>Promethei</i> heymelijcke diefte:<lb/>
Doch sorghende straffe, t'onser beliefte, <lb/>
Laet ons nu dalen tot der leeghten eerdich,<lb/>
Voortvarend' tot der Landtschap-gronden veerdich, <lb/>
Welcke men pleeght op doecken, oft panneelen,<lb/>
Wel veel in drien oft in vieren te deelen.<lb/>
</ab>

<ab><margin>left-middle</margin>Van de gronden der Lantschappen te deelen.</ab>
</div>

<div>
<id>p035v_6</id>


<ab>
<b>19</b> Alvooren onsen voor-grondt sal betamen<lb/>
Altijts hardt te zijn, om d'ander doen vlieden, <lb/>
En oock voor aen yet groots te brenghen ramen,<lb/>
Als Brueghel, en sulcke van grooter namen,<lb/>
Die men van Landtschap den pallem mach bieden: <lb/>
Want in't werck van dese weerdighe Lieden<lb/>
Zijn veel voor aen gheweldighe boom-stammen, <lb/>
Laet ons om sulcx nae te volghen oock vlammen.<lb/>
</ab>


<ab><margin>left-middle</margin>Harde voorgronden, en daer yet groots op. </ab>
</div>

<div>
<id>p035v_7</id>


<ab>
<b>20</b> Nu moet ick nootlijck een dinghen vermonden <lb/>
T'welck crachtich onsen welstandt sal verstercken,<lb/>
</ab>
<ab><margin>left-middle</margin><!-- Nothing in margin --></ab>

</div>

</root>