<root>
<page>034v</page>

<div>

<id>p034v_1</id>


<ab>
Maetlijck gh'avontmaelt hebbende, laet vromer<lb/>
Maken door soeten slaep, en weder lustich, <lb/>
V vermoeyt onthoudt, en sinnen onrustich.<lb/>
</ab>


<ab><margin>left-middle</margin>Des Somers vroech slapen gaen en opstaen wordt gheraden, en te gaen hooren der Vogelen sangh.</ab>

</div>

<div>
<id>p034v_2</id>

<ab>
<b>3</b> En comt, laet ons al vroech met t'Poort ontsluyten <lb/>
T'samen wat tijdt corten, om s'gheests verlichten,<lb/>
En gaen sien de schoonheyt, die daer is buyten, <lb/>
Daer ghebeckte wilde Musijckers fluyten,<lb/>
Daer sullen wy bespieden veel ghesichten, <lb/>
Die ons al dienen om Landtschap te stichten<lb/>
Op vlas-waedt, oft Noorweeghsch' hard' eycke plancken, <lb/>
Comt, ghy sult (hop' ick) de reys' u bedancken.<lb/>
</ab>

<ab><margin>left-middle</margin><!-- Nothing in margin --></ab>

</div>

<div>
<id>p034v_3</id>

<ab>
<b>4</b> Merckt alvooren, uyt haer bedde saffranich <lb/>
Des ouden <i>Titons</i> Bruydt ginder opstijghen,<lb/>
Die ons de dagh-fackels comst is vermanich,<lb/>
En ghewasschen in't ghewat Oceanich,<lb/>
Vier schillede Peerden op comen hijghen, <lb/>
En siet, wat bloey-roosighe soomen crijghen,<lb/>
Die purper wolckskens, hoe schoon is behanghen<lb/>
T'claer huys van <i>Eurus</i>, om <i>Phoebum</i> t'ontfanghen.<lb/>
</ab>

<ab><margin>left-middle</margin>Titons Bruyt, is Aurora, de Morgenstont. </ab>
<ab><margin>left-middle</margin>Ghewat, is een afgaende wateringhe, om beesten te wateren.
Schillede, is bont.
</ab>
</div>

<div>
<id>p034v_4</id>

<ab>
<b>5</b> Ay siet doch eens, hoe schildert men daer boven,<lb/>
Wat meerder schoonheyt, van verwen verscheyden,<lb/>
En soo veel mengsels: ay machmen gheloven, <lb/>
Dat ghesmolten Goudt soo blinckt in den Oven,<lb/>
Ghelijck die wolckskens, die hen daer verspreyden, <lb/>
De verrre blaeuw Berghen hun oock bereyden<lb/>
Te draghen t'veldt-teecken der nieuwer Sonnen,<lb/>
Die met ghesteentte raders comt gheronnen.<lb/>
</ab>


<ab><margin>left-middle</margin>De ghedaente des Morgenstonts acht te nemen.</ab>
</div>

<div>
<id>p034v_5</id>
<ab>
<b>6</b> Siet ter ander sijd' heeft alree de Morghen- <lb/>
stondt overcleedt met schoon asuerich laken <lb/>
T'groot verhemelt', en daer onder verborghen<lb/>
De Lampen, die s'nachts verclaringh besorghen,<lb/>
Oock t'dagh-brenghers aenschijn, vierich in't blaken,<lb/>
Die <i>Telluris</i> hayr vlechten comen maken, <lb/>
Heeft vochtich bedouwt, en van dees groen Weerelt <lb/>
T'grasich ghenopt cleedt druppelich bepeerelt.<lb/>
</ab>

<ab><margin>left-middle</margin>Tellus, is d'Aerde: t'Hayr, de cruyden en grasen, die bedruppelt zijn van den douwe.</ab>
</div>

<div>
<id>p034v_6</id>


<ab>
<b>7</b> Siet daer alree den gheel-vierighen ronden <lb/>
Sonnen cloot gheresen, als den versnelden,<lb/>
Bin dat wy soo elderwaert ghekeert stonden, <lb/>
Siet ginder voor ons die Iaghers met Honden<lb/>
Loopen door die groen overdouwde velden:<lb/>
Ay siet dien gheslaghen douw ons vermelden, <lb/>
En met een groender groente hun beclappen, <lb/>
Alwaer sy henen zijn, aen t'spoor der stappen.<lb/>
</ab>


<ab><margin>left-middle</margin>Is te mercke<i>n</i>, hoe men siet, sonderling tegen de Son, de velden blaeu-groen van de<i>n</i> douw, en men bekent de stappen daer in va<i>n</i> Iaghers oft honden, die daer door zijn gheloopen.</ab>
</div>

<div>
<id>p034v_7</id>


<ab>
<b>8</b> Siet al t'verre Landtschap ghedaente voeren<lb/>
Der Locht, en schier al in de Locht verflouwen,<lb/>
Staende Berghen schijnen wolcken die roeren, <lb/>
Weersijdich op't steeck, als plaveyde vloeren,<lb/>
</ab>

<ab><margin>left-middle</margin>T'verre lantschap te laten verliesen in de locht, oft soet te verwercke<i>n</.</ab>
</div>

</root>