<root>
<page>046r</page>

<div>

<id>p046r_1</id>

<ab>
Is van het schilderen voester en moeder,<lb/>
</ab>


<ab><margin>right-middle</margin><!-- Nothing in margin --></ab>

</div>

<div>
<id>p046r_2</id>

<ab>
9 Purper by groen heeft oock geen quade graty, <lb/>
Blaeuw en purper malcander oock wel groeten, <lb/>
maer root staet niet al te wel by carnaty,<lb/>
Want liever heeft het naeckte conversaty,<lb/>
Met groen, blaeuw, oft purper, alst can ontmoeten,<lb/> 
Blaue by groen schickt wel, als men op't versoeten <lb/>
Wil passen, dan laetmen wel mede spelen <lb/>
Verscheyden roon by een, en gheel by ghelen.<lb/>
</ab>

<ab><margin>right-middle</margin>Dat het seer soet staet, geen strijdigh verwen by een te voeghen.</ab>

</div>

<div>
<id>p046r_3</id>

<ab>
10 Te weten, ros gheel, en groen gheel beneven <lb/>
Malcanderen, oock purpuren, als blaeuwe,<lb/>
En roodachtigh', oft anders onderweven<lb/>
Met mengsels: maer Brueghel, wiens wrcken leven, <lb/>
Die maeckte veel tijt al verscheyden graeuwe <lb/>
Lakens, jae schier gheschaduwt sonder schaeuwe, <lb/>
En onder al dat graeu seer cierlijck bloeyde<lb/>
Een schoon asuer, oft root, dat vyerich gloeyde.<lb/>
</ab>

<ab><margin>right-middle</margin>Brueghel Exempel, onder veel graeuwen eenich schoon coleur te doe<i>n</i> uytmunten.</ab>

</div>

<div>
<id>p046r_4</id>

<ab>
11 Ghelijck de Poeten, welcke somtijden <lb/>
Langhe redens en vertellinghen bouwen,<lb/>
Daer sy d'oore jeuckende me verblijden, <lb/>
En laten somtijts ondertusschen glijden<lb/>
Een sin-ghevende Spreuck, weerdich t'herkouwen: <lb/>
Of recht alsoo de schoon-verighe Pouwen,<lb/>
Oft Indiaensche Voghelen, uytsteken <lb/>
Onder ander Voghels, is dit gheleken.<lb/>
</ab>

<ab><margin>right-middle</margin><!-- Nothing in margin --></ab>
</div>

<div>
<id>p046r_5</id>

<ab>
12 Dit moghen wy somtijts ghebruycken mede, <lb/>
My heught dat een deel jonghe Schilders wrochten<lb/>
Op Beluideer, <i>Raphael da Rezzo</i> dede <lb/>
Veel lichte graeuwkens zijn volck aen, in stede <lb/>
Van schoone verfkens, die andere sochten: <lb/>
maer geen honich-soeckende Biekens mochten <lb/>
Hen soo rasschen nae den tijm, als ons ooghen <lb/>
nae zijn dinghen voor ander lustich vlooghen.<lb/>
</ab>

<ab><margin>right-middle</margin>Raphael da Rezzo Exempel, van veel graeuwkens te maken.</ab>
</div>

<div>
<id>p046r_6</id>

<ab>
13 Meer omstandicheden mocht ick vermonden, <lb/>
Van t'sorteren der verf, als alder weghen<lb/>
Den Schilder ontmoeten sal te som stonden, <lb/>
Te weten, by naeckten en lakens, gronden<lb/>
Wel t'onderscheyden, naer aerdt en gheneghen: <lb/>
Dat in Landtschap en metselry oock teghen<lb/>
Den anderen afsteken alle dinghen,<lb/>
Om alle coleurkens wel t'onderminghen.<lb/>
</ab>

<ab>
<margin>right-middle</margin>Op't afsteken letten.</ab>
</div>

<div>
<id>p046r_7</id>

<ab>
14 Doch nae t'voor-verhaelde meucht ghy u draghen,<lb/> 
En nae goetduncken versieren ten besten,<lb/>
Want my dit groot werck doet dickwils vertsaghen,<lb/>
En sie, ghelijck <i>PhaÃ«ton</i> op den waghen, <lb/>
Somtijts om ten Oosten, somtijts ten Westen, <lb/>
Of ick nae veel rennens mochte ten lesten<lb/>
</ab>

<ab>
<margin>right-middle</margin>Ick begheere t'swaer bego<i>n</i>nen wercks eynde.</ab>
</div>

</root>