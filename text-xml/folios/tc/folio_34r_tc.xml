<root>
<page>034r</page>

<div>

<id>p034r_1</id>

<ab>
In eenen groenen Boschken, daer gheruchtich <lb/>
De coel <i>Aura</i> doet de bladerkens beven,<lb/>
En twee claer Beken een sacht ruysschen gheven <lb/>
Teghen cleyn steentgens, traghelijck in't vloeyen, <lb/>
En doen daer altijts nieu cruydekens groeyen.<lb/>
</ab>


<ab><margin>right-middle</margin><!--Nothing in margin--></ab>

</div>

<div>
<id>p034r_2</id>

<ab>
<b>59</b> Daer by stondt een Hutken vol doorne blommen,<lb/>
En vol roode Roosen, lieflijck van roken,<lb/>
Welcx spieghel men dit claer vloeysel mocht nommen,<lb/> 
Tusschen hoogh' Eycken, daer geen Son mocht commen,<lb/> 
Hier in de binnenste schaduw ghedoken,<lb/>
Was ruymte tot een coel woonstgen ontloken, <lb/>
Onder tacken en bladeren soo dichte,<lb/>
Geen Son en mochter in, noch min ghesichte. <lb/>
</ab>

<ab><margin>right-middle</margin><!-- Nothing in margin --></ab>
</div>

<div>
<id>p034r_3</id>

<ab>
<b>60</b> Een bevallijck bedde, dat elck mach lusten, <lb/>
Maken de teeder cruydekens in desen,<lb/>
Die den moeden, verhitten, ongheblusten,<lb/>
Hier comende soet aenlocken om rusten:<lb/>
Dus den Schilders en dient niet gantsch mispresen,<lb/>
Poetelijcke ghedichten te lesen, <lb/>
Want veel dinghen, die tot t'schilderen strecken, <lb/>
Cant hun inbeelden, leeren, en verwecken.<lb/>
</ab>

<ab><margin>right-middle</margin><!--Nothing in margin--></ab>
</div>

<div>
<id>p034r_4</id>

<ab>
<b>61</b> Ten lesten, o <i>Giges</i> lustighe Ionghen,<lb/>
Die in <i>Picturams</i> labyrinthus dolen,<lb/>
Om leeren haer weghen vlijtich ghedronghen,<lb/>
Waer dat ghy wandelt, tot vreuchden ontspronghen, <lb/>
T'clouwen der Natueren zy u bevolen,<lb/>
Schickt by haer aendachtich altijts ter Scholen <lb/>
V ooghen, laet u arbeydt niet verdrieten,<lb/>
Soo meuchdy een blijd' uytcomste ghenieten.<lb/>
</ab>

<ab><margin>right-middle</margin>Ariadne gaf Theseo een clouwen, om uyt den doolhof van Minos te gheraken: nu zy den jongen Schilders bevolen, te volgen t'clouwen van alle ghedaenten der natueren, om tot goeden eynde te comen.</ab>
</div>

<div>
<id>p034r_5</id>

<ab>
<b>Eynde van de Reflexy.</b>
</ab>

<ab><margin>right-middle</margin><!-- Nothing in margin --></ab>
</div>

<div>
<id>p034r_6</id>

<ab>
<b>Van het Landtschap. Het achtste Capittel.</b>
</ab>

<ab><margin>right-middle</margin><!-- Nothing in margin --></ab>
</div>

<div>
<id>p034r_7</id>

<ab>
<b>1</b> Schilder-jeught, die langh hebt verhaemt gheseten,<lb/>
Verwert in de Conste met stadigh blocken,<lb/>
Dat ghy staersichtich schier stomp hebt versleten<lb/>
V sinnen, leer-lustigh om meer te weten,<lb/>
Houdt op, t'is voor ditmael ghenoech ghetrocken<lb/>
Den ploegh, van den arbeydt wilt u ontjocken<lb/>
In tijts, want rust hoeft oock den stercken Mannen, <lb/>
Den bogh' en mach altijt niet zijn ghespannen.<lb/>
</ab>

<ab><margin>right-middle</margin>De Schilder-jeught behoort sich ooc tot Lantschap te ghewennen, en daerom somtijts, alst gelegen is, vroech buyten der Stadt te gaen, om te sien de natuere, en met eenen hun te vermaken met wat te teyckenen.</ab>

</div>

<div>
<id>p034r_8</id>

<ab>
<b>2</b> Soo haest ghy <i>Hesper</i> van verren siet brenghen, <lb/>
Voor den Vader van <i>Morpheus</i> den dromer,<lb/>
Den swarten mantel, wilt terstont ghehenghen,<lb/> 
V ooghen met <i>Lethes</i> vocht te besprenghen,<lb/>
Nu in den bloem-rijcken, cort-nachtschen Somer,<lb/>
</ab>

<ab><margin>right-middle</margin><!-- Nothing in margin --></ab>

</div>

</root>