<root>
<page>012r</page>

<div>

<id>p012r_1</id>

<ab>
<b>4</b> Dus laet ons nu dan ordentelijck setten,<lb/>
Onder ghevoeghlijcke omstandicheden,<lb/>
Ghewisse regulen en vaste Wetten,<lb/>
Die door veel deelen waernemich opletten <lb/>
Ons de Natuer heeft vercondicht met reden,<lb/> 
Op dat wy onwetende niet en treden<lb/>
In eenich stelsel der postueren, buyten <lb/>
Ghewisse maten, rechten en statuyten.<lb/>
</ab>


<ab><margin>right-middle</margin>Natuere leert en stelt self goede wette<i>n</i>.</ab>

</div>

<div>
<id>p012r_2</id>

<ab>
<b>5</b> Om een staende Beeldt te planten, wy moghen<lb/>
Een rechte liny, als op loot ghewichte,<lb/>
Van boven nederwaert brenghen ghetoghen,<lb/> 
Dese sal zijn als de Pese des Boghen,<lb/>
Teghen t'uytswancken des <i>Corpus</i> ghestichte,<lb/> 
En sal uyt den keel-put af dalen dichte,<lb/>
Tusschen den last-draghenden voets aenclauwen, <lb/>
Soo moghen wy vast een staende Beeldt bauwen.<lb/>
</ab>

<ab><margin>right-middle</margin>Hoe men een Beeldt sal planten.</ab>

</div>

<div>
<id>p012r_3</id>

<ab>
<b>6</b> Want siet, den Mensch end' een Colomne stamen<lb/>
Worden in standt en stellinghe gheleken,<lb/>
En t'hooft als het swaerste let des Lichamen <lb/>
Met t'lijf ondersteunt zijnde, moet betamen <lb/>
Den voet voor <i>Basis</i> daer onder ghesteken, <lb/>
En dan op welcken den last comt ghestreken,<lb/>
Die draeght het hooft, soo recht, datmen in't dalen <lb/>
Een loot-streke tusschen beyden mocht halen.<lb/>
</ab>

<ab><margin>right-middle</margin>Een Mensch by der Colomne gheleken.</ab>

</div>
<div>
<id>p012r_4</id>

<ab>
<b>7</b> Dees perpendiculaer linie loodich, <lb/>
Oft hanghende streke, die ick notere,<lb/>
En acht ick juyste niet ghetrocken noodich, <lb/>
Om in het teyckenen niet te vallen bloodich,<lb/>
Maer datmens' in den sin imaginere,<lb/>
En vastelijcken wel considerere,<lb/>
Dat den keel-put com, als gheloodde draden, <lb/>
Recht midden den voet, die t'Lijf heeft gheladen.<lb/>
</ab>

<ab>
<margin>right-middle</margin>
<!-- Nothing in margin-->
</ab>

</div>
<div>
<id>p012r_5</id>

<ab>
<b>8</b> Want t'hooft mach wel naer d'een schouder oft d'ander<lb/>
Vallen oft buygen, maer dat past somtijde,<lb/>
Doch hooft en Lijf contrarie malcander <lb/>
Moeten helden oft om spreken verstander,<lb/> 
Is de meyninghe, datmen neerstich mijde,<lb/> 
Dat t'hooft niet en hangh op de selve sijde,<lb/>
Daer henen men t'Lijf laet hanghen oft buyghen, <lb/>
Of het werck sal ons onverstandt betuyghen.<lb/>
</ab>

<ab><margin>right-middle</margin>Dat het hooft niet soude hanghen daer het Lijf hene<i>n</i> buyght oft hangt.</ab>
</div>

<div>
<id>p012r_6</id>

<ab>
<b>9</b> Den ledighen voet t'samen metten beene<lb/>
Mach voorwaerts uyt spelen, om een versoeten,<lb/>
Maer daer is een Natuerlijck dingh ghemeene<lb/>
Noch acht te nemen, en dat niet alleene<lb/>
Aen den Mensch, maer aen Dieren met vier voeten, <lb/>
Hoe t'recht voor-been en t'achter slincke moeten <lb/>
T'samen heffen, stappen, en dalen neder,<lb/>
</ab>

<ab>
<margin>right-middle</margin>Hoe een Beeldt sal roeren.</ab>

</div>
</root>