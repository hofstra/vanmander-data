<root>
<page>005r</page>

<div>
<id>p005r_1</id>

<ab>
In Lethes onsuyver vuyl waterstroomen, <lb/>
Daer van geen wetenschap en is te droomen.<lb/>
</ab>

<ab>
<margin>right-middle</margin>
<!-- Nothing in margin -->
</ab>

</div>
<div>
<id>p005r_2</id>

<ab>
<b>45</b> Constenaers, Gheleerde, veel t'eender sommen, <lb/>
Princen, Capiteynen, door't onderdrucken<lb/>
Der luyheyt, zijn met arbeydt op gheclommen <lb/>
Tot vermaertheyt, en ter eeren ghecommen,<lb/>
Met swaer oeffeningh' en heerlijcke stucken,<lb/> 
T'soud' ons in de Weerelt qualijck ghelucken, <lb/>
Sonder des arbeydts oeffeninghe deuchdich,<lb/>
Wiens vruchten zijn nuttich, rustich en vreuchdich. <lb/>
</ab>

<ab>
<margin>right-middle</margin>Nut des vlijts ende arbeyts.</ab>

</div>
<div>
<id>p005r_3</id>

<ab>
<b>46</b> Dit hoorend', o Ionghers, treedt als den radden <lb/>
Den wegh des arbeydts, want t'eynd' is besoeten,<lb/>
Schildert, teyckent, crabbelt, wilt vry becladden <lb/>
Een deel Pampiers, als die geeren veel hadden,<lb/>
Steelt armen, beenen, lijven, handen, voeten <lb/>
T'is hier niet verboden, doe willen, moeten <lb/>
Wel spelen Rapiamus personnage,<lb/>
Wel ghecoockte rapen is goe pottage.<lb/>
</ab>

<ab><margin>right-middle</margin>Aenporringhe tot de Schilder-const.</ab>

</div>
<div>
<id>p005r_4</id>

<ab>
<b>47</b> De Dicht-const <i>Rhetorica</i> soet van treken,<lb/>
Hoe lustich, aenvallijck, soeckt te ontvluchten,<lb/>
Doch self en heb ickse noyt veel besweken, <lb/>
maer t'heeft my vry uyt den weghe ghesteken <lb/>
Van de Schilder-bane, dat is te duchten,<lb/>
T'is wel een schoon bloeme, droeghe sy vruchten,<lb/>
Soo dat sy brochte het meel in de Keucken,<lb/>
Dan mochte den sin haer t'hanteren jeucken.<lb/>
</ab>

<ab><margin>right-middle</margin>Rhetorica, een schoone bloeme sonder vrucht, om der Schilder-consten jaloursie ontraden.</ab>

</div>
<div>
<id>p005r_5</id>

<ab>
<b>48</b> Op Winckel werckende met ander knechten, <lb/>
Staend' onder een Chaert, om niet te crackeelen, <lb/>
Al waert ghy den besten, wilt met den slechten <lb/>
Helpen onderhouden Winckels gherechten,<lb/>
Hebt acht op Meesters Pallet en Pinceelen, <lb/>
Op vaghen, bereyden, doecken, panneelen <lb/>
Fijn verwen wrijven, op reyn houden passen, <lb/>
Niet te veel temperen, smalten, noch assen. <lb/>
</ab>

<ab>
<margin>right-middle</margin>
<!-- Nothing in margin -->
</ab>

</div>
<div>
<id>p005r_6</id>

<ab>
<b>49</b> Begindy de suyver borsten te suyghen<lb/>
Der vernufte maeght aendraghende wapen, <lb/>
En uyt <i>Iuppiters</i> herssens quam, nae tuyghen <lb/>
Der Poeten, soo wilt u geeren buyghen<lb/>
Onder t'ghemeyn oordeel, hier in verknapen <lb/>
<i>Appelles</i>, want ghy sult dickwils yet rapen, <lb/>
Soo ghy daer toe doet lijdtsamighe ooren, <lb/>
Van het gheen u onbekent was te vooren.<lb/>
</ab>

<ab>
<margin>right-middle</margin>Op des ghemeenen volcx oordeel behoeftme<i>n</i> ooc te letten.</ab>

</div>
<div>
<id>p005r_7</id>

<ab>
<b>50</b> Verstoort u oock niet in <i>Midas</i> Herauten, <lb/>
Verkeerde oordeelen, die qualijck sluyten, <lb/>
maer hoedt u selven voor <i>Momus</i> flauten, <lb/>
Al dunckt u te zijn merckelijcke fauten,<lb/>
In Meesters werck en willet soo niet uyten,<lb/>
</ab>

<ab><margin>right-middle</margin>In quaet oordeel der onverstandighe hem niet te verstooren.</ab>
<ab><margin>right-middle</margin>Niet lichtelijck Meesters fauten<i>n</i> yemant toonen.</ab>

</div>
</root>