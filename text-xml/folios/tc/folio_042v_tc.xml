<root>
<page>042v</page>

<div>

<id>p042v_1</id>


<ab>
By Wijn) oock wel voeghend' is, nae behooren: <lb/>
Want behoeflijckheyt en schaemte, te decken <lb/>
Het Lichaem leeren, en cleeren aen trecken, <lb/>
Bysonder hier onder den Beyr coudt Noordich, <lb/>
Over t'hooft ons hanghende teghenwoordich.<lb/>
</ab>


<ab><margin>left-middle</margin><!-- Nothing in margin --></ab>

</div>

<div>
<id>p042v_2</id>

<ab>
2 T'wonder schoon gheschapen Lichaem, in eeren <lb/>
Gaet boven alderley costlijcke vlassen,<lb/>
Wormen-ghespin, en Thyersche purper cleeren: <lb/>
Oock die hun voet-planten teegh d'onse keeren,<lb/> 
In <i>Saturni</i> rust-moedich Rijck ghewassen,<lb/>
Onkennende schaemt', op gheen cleeren passen:<lb/>
Doch reden, hier stierend' een eerlijck schamen, <lb/>
Aenwijst ons een middelmaets cleedts betamen. <lb/>
</ab>

<ab><margin>left-middle</margin>T'Menschelijck wel gheschapen Lichaem schoonder als alderley cleedinge.</ab>
<ab><margin>left-middle</margin>In Indie<i>n</i> gaet men naeckt, maer schaemte leert hier cleeden.</ab>

</div>

<div>
<id>p042v_3</id>

<ab>
3 Elck na zijnen staet, dats nae de persoonen<lb/>
In eeren zijn, wil de cleedinghe wesen: <lb/>
Coninghen ghepurpert, gheciert met Croonen,<lb/>
En de blijde Ieught lustigh haer verschoonen<lb/>
Wil met blinckend' verwen schoon uytghelesen,<lb/> 
maeghden wil oock t'wit wel voeghen: in desen <lb/>
De Schilders wel moeten op alles letten,<lb/>
Elck soo nae den staet ghecleedt uyt te setten.<lb/>
</ab>

<ab><margin>left-middle</margin>Cleedinghe nae de persoonen.</ab>
<ab><margin>left-middle</margin>Oock de coleure<i>n</i> der cleederen, elck na zijn natuere oft tijdt.</ab>
</div>

<div>
<id>p042v_4</id>

<ab>
4 Het swart als oyt wil noch rouwe bedieden, <lb/>
Ghelijck op zijn plaets daer van is gheschreven,<lb/> 
Daer mede Weduwen en oude Lieden<lb/>
Worden ghecleedt, desghelijcx sal gheschieden, <lb/>
Datmen Schapers en Schippers grof gheweven <lb/>
Verscheyden graeuw wollen Laken sal gheven,<lb/> 
Vlack om t'lijf ghetrocken, met grove ployen <lb/>
En spaerlijck hun met schoon verwe vermoyen.<lb/>
</ab>


<ab><margin>left-middle</margin><!-- Nothing in margin --></ab>

</div>

<div>
<id>p042v_5</id>
<ab>
5 Al wat <i>Arachne</i> Const uyt brengt te vollen,<lb/>
Moeten wy met opmerck vlijtich aenschouwen,<lb/>
Beginnendâ€™ aen Laken, dat Wevers rollen<lb/>
Van den weefboom rouw, oock ander, jae wollen, <lb/>
Racen, saeyen, Sijden, hoe dat elck vouwen <lb/>
Maeckt nae zijnen aerdt: op dat wy geen touwen,<lb/>
Seelen, oft dermen, maer natuerlijck Laken,<lb/>
Vlack, hanghend', oft ghekrockt, ligghende maken.<lb/>
</ab>

<ab><margin>left-middle</margin>Verscheyden Laken, verscheyden van vouwen oft ployen t'observeren.</ab>
<ab><margin>left-middle</margin>Beginnend' aen Laken, dat Wevers rollen.</ab>

</div>

<div>
<id>p042v_6</id>


<ab>
6 T'rouw Linwaedt maeckt, gelijck natte Papieren, <lb/>
Viercantighe vouwen, met scherpe hoecken,<lb/>
Men siet al ghenoech op sulcke manieren<lb/>
<i>Dureri</i> krokende Lakenen swieren:<lb/>
maer gheschilderde fijn dwadighe doecken,<lb/>
Als ontrent Mary-beeldts kindekens, soecken <lb/>
Soude men geen beter, noch vinden moghen,<lb/>
Dan van <i>Mabeusen</i>, dunckt my ongheloghen. <lb/>
</ab>


<ab><margin>left-middle</margin>Rouw linnen ployen.</ab>
<ab><margin>left-middle</margin>Exempel Durerer Laken</ab>
<ab><margin>left-middle</margin>Mabeusen doeckskens Exempel.</ab>

</div>

<div>
<id>p042v_7</id>

<ab>
7 Maer wat vouwen van Laken is te loven <lb/>
Boven ander, dit dient doch acht gheslaghen,<lb/>
</ab>

<ab><margin>left-middle</margin><!-- Nothing in margin --></ab>

</div>

</root>