<root>
<page>031v</page>

<div>

<id>p031v_1</id>


<ab>
<b>29</b> In den Furiosen verhaelt op deser <lb/>
Manieren, dinghen die gheschildert schijnen,<lb/>
Den recht Poeet-stijlighen <i>Ferrareser</i>,<lb/>
Die schier soo soet betoovert zijnen Leser, <lb/>
Als hy <i>Roggieren</i> beschrijft van <i>Alcinen</i>, <lb/>
Daer sy hem, naer costelijcke Feestijnen, <lb/>
Doet heerlijck gheleyden in een slaepcamer,<lb/>
Om met hem vryheyt ghebruycken bequamer. <lb/>
</ab>


<ab><margin>left-middle</margin>Exempel uyt Ariosto in zijnen Furioso, Canto. 7.</ab>

</div>

<div>
<id>p031v_2</id>

<ab>
<b>30</b> Met veel Toortse-lichten trocken de Pagen <lb/>
Voor henen, de duysternissen verjaghen, <lb/>
Verselschapt met lustighe Personnagen,<lb/>
Gingh Rogier vinden de sachte plumagen,<lb/>
Daer soet-rokich ghespreyt, om zijn behaghen, <lb/>
De gherooswaterde lakens op laghen,<lb/>
Wesende wit linnen van fijnheyt even <lb/>
Al haddes' <i>Arachne</i> selve gheweven.<lb/>
</ab>

<ab><margin>left-middle</margin><!--Nothing in margin--></ab>

</div>

<div>
<id>p031v_3</id>

<ab>
<b>31</b> Fellen brandt van onvyer (zijnd' een verschricker <lb/>
Van s'Menschen herten) als hy wordt verheven, <lb/>
maeckt met zijn voncken een vyerich gheclicker, <lb/>
Hoe t'doncker nacht-seyl is swerter en dicker,<lb/>
Hoe helder zijn crachtighe vlammen leven,<lb/>
Die oock sulck ghecoluert wederschijn gheven, <lb/>
Aen Huysen, Tempels, oft ander ghebouwen, <lb/>
End' oock in't water een vreeslijck beschouwen.<lb/>
</ab>

<ab><margin>left-middle</margin>Van brandt in doncker nacht te schilderen, met zijn reverberatien.</ab>

</div>

<div>
<id>p031v_4</id>

<ab>
<b>32</b> Sy hebben in de Const al groot impery,<lb/>
Die wel uytbeelden <i>Vulcanus</i> vergrammen,<lb/>
Met veruwe, sulck grouwelijck misery:<lb/>
Want nae t'gheen dat de spijs' is oft matery, <lb/>
Daer hy med' opvoedt zijn heftighen vlammen, <lb/>
Die ten Hemelwaert vlieghen, quaet om tammen, <lb/>
Daer nae hebben sy oock t'coluer ghecreghen, <lb/>
T'zy tot root, purper, blau, oft groen gheneghen.<lb/>
</ab>


<ab><margin>left-middle</margin>Dat het Const is, wel brande<i>n</i> te schilderen.</ab>
<ab><margin>left-middle</margin>Dat de vlammen gedaente hebben nae de stoffe, daer sy van voetsel hebben.</ab>
</div>

<div>
<id>p031v_5</id>
<ab>
<b>33</b> Niet alleen de vlammen, maer oock de roocken, <lb/>
Van verscheyden verwen de Lucht vervullen, <lb/>
Iae dat t'schijnen d'afgrijselijcke smoocken <lb/>
<i>Stygij</i>, daer met veel leelijcke spoocken,<lb/> 
<i>Hydra</i>, en <i>Cerberus</i>, tieren en brullen:<lb/>
Dus dan de Schilders hier op achten sullen,<lb/>
Om eenen brandt schrickelijck uyt te stellen,<lb/>
Oft t'vyer te stoken in Poeetsche Hellen.<lb/>
</ab>

<ab><margin>left-middle</margin>Dat niet alleen de vlammen van verscheyden verwen en zijn, maer oock de roocken.</ab>
<ab><margin>left-middle</margin>Van Poeetsche Hellen te schilderen.</ab>
</div>

<div>
<id>p031v_6</id>


<ab>
<b>34</b> Keers-lichten, als dinghen niet seer commune,<lb/>
Vallen moeyelijck, en constich om maken, <lb/>
Dan het staet wel, als men voor aen in't brune<lb/>
Eenich Beeldt van de voeten tot de crune <lb/>
Overschaduwt, t'licht latende gheraken<lb/>
Slechs den omtreck van naeckte hayr oft laken,<lb/>
Oock moet van het licht, als een punct oft steke,<lb/>
</ab>


<ab><margin>left-middle</margin>Van Keerslichten, hoe men die schilderen sal.</ab>
</div>

</root>