<root>
<page>022v</page>

<div>

<id>p022v_1</id>


<ab>
Den ghehoorenden <i>Numicius</i>, desen <lb/>
Wiesch af <i>Aeneam</i> zijn sterffelijck wesen.<lb/>
</ab>


<ab><margin>left-middle</margin><!-- Nothing in margin --></ab>

</div>

<div>
<id>p022v_2</id>

<ab>
<b>86</b> Men mach oock uytbeelden Steden en Landen,<lb/>
Ghelijck <i>Parasius</i> dede voor henen, <lb/>
Die heeft gheschildert met gheleerde handen<lb/>
T'Athenische Beeldt, daer sulcke verstanden <lb/>
Van cloecker uytbeeldinghen in verschenen, <lb/>
Datmen daer in sach van die van Athenen, <lb/>
Manieren, Conditien alder weghen,<lb/>
Hun zeden aerdt, en ghewoonelijck pleghen<lb/>
</ab>

<ab><margin>left-middle</margin>Pet. Mess. lib. 2. cap. 16</ab>

</div>

<div>
<id>p022v_3</id>

<ab>
<b>87</b> <i>Roome</i> s'Weerelts Hooftstadt wordt als <i>Palassen</i> <lb/>
Wtghebeeldt ghehelmt, om haer vailliance,<lb/>
Ghewapent sittend' op een deel harnassen,<lb/>
En ander dinghen, die tot strijden passen,<lb/>
In de rechter handt met een Spiets oft Lance,<lb/> 
Voort een cleen Victory-beeldt, metten crance <lb/>
Van Lauwerboom, en Pallemtack oock mede <lb/>
In de slincker handt, nae heerlijcker zede.<lb/>
</ab>

<ab><margin>left-middle</margin><!-- Nothing in margin --></ab>

</div>

<div>
<id>p022v_4</id>

<ab>
<b>88</b> Ionstighe leer-jeught, ghy zijt my veel stappen <lb/>
Ghevolght, om History wel leeren schicken,<lb/>
Tot verscheyden dinghen met eyghenschappen <lb/>
Te beelden uyt, nu willen wy dees trappen <lb/>
Afdalen, en het vervolgh overschricken,<lb/>
Indien ick tijt hebb' en lust met verquicken, <lb/>
Sullen wy een andermael, t'ander plecken, <lb/>
Dees groote Matery breeder uytstrecken.<lb/>
</ab>


<ab><margin>left-middle</margin><!-- Nothing in margin --></ab>

</div>

<div>
<id>p022v_5</id>
<ab>
<b>Eynde der Ordinantien.</b>  
</ab>
</div>
<div>
<id>p022v_6</id>


<ab>
<b>Wtbeeldinghe der Affecten, passien, begeerlijckheden, en lijdens der Menschen.<lb/>
Het seste Capittel.<lb/>
</b>  
</ab>


<ab><margin>left-middle</margin><!-- Nothing in margin --></ab>
</div>

<div>
<id>p022v_7</id>


<ab>
<b>1</b> Gheen Mensch soo stantvastich, die mach verwinnen <lb/>
Soo gantschlijck zijn ghemoedt en swack gheneghen,<lb/>
Of d'Affecten en passien van binnen<lb/>
En beroeren hem wel zijn hert' en sinnen, <lb/>
Dat d'uytwendighe leden mede pleghen, <lb/>
En laten door een merckelijck beweghen,<lb/>
Soo in ghestalten, ghedaenten, oft wercken, <lb/>
Bewijselijcke litteyckenen mercken.<lb/>
</ab>	

<ab><margin>left-middle</margin>Niemant vry van passien, Affecten, oft Menschelijck swack gheneghen.</ab>

</div>

<div>
<id>p022v_8</id>
<ab>
<b>2</b> De Natuer-condighe laten ons hooren,<lb/>
Onderscheydelijck de namen der dinghen,<lb/>
Affecten gheheeten, eerst en al vooren<lb/>
Liefde, begeerlijckheyt, vreucht, smert en tooren,<lb/>
Commer en droefheyt, die t'herte bespringhen, <lb/>
Cleynmoedicheyt, vreese quaet om bedwinghen,<lb/>
Oock opgheblasentheyt, en nijdich veeten,<lb/>
</ab>
	

<ab><margin>left-middle</margin>Wat s'Menschen Affecten oft passien zijn.</ab>

</div>

</root>